<!DOCTYPE html>
<html lang="no">
<head>
	<title>Norsk legemiddelh&aring;ndbok - T16.11</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
</ul></div>
</nav>
<article id="content" >
<div id="i21045" class="seksjon2"><h2  id="i21046">T16.11&nbsp;Svulster i huden</h2>
<div id="i238487" class="revidert">
<p class="reviderta"><p id="i238488">Publisert: 20.06.2010</p></p></div><div id="i21047" class="def"><h5  id="i21048">Generelt</h5>

<p class="defa"><p id="i21049">Tallrike godartede og ondartede  svulster kan opptre i huden. De viktigste maligne hudtumores er  basalcellekarsinom (basaliom) som stort sett vokser lokalt og har  lite potensial for spredning, samt plateepitelkarsinomer og maligne  melanomer som begge kan metastasere. Det er viktig å diagnostisere  maligne melanomer og forstadier til disse på et tidlig tidspunkt  før melanomceller har rukket å vokse inn i kapillærer og dermale  lymfekar. Store medfødte pigmenterte nævi har større tendens til  malign utvikling og bør vurderes fjernet før puberteten. <em>Pigmenterte nævi</em> der  malignitet mistenkes, bør snarlig eksideres for histologisk vurdering. Oppfølging  av familier med arvelig type malignt melanom er viktig og bør skje  i samråd med hudlege.</p></p></div><div id="i21050" class="def"><h5  id="i21051">Behandling</h5>

<p class="defa"><p id="i21052">Ved mistanke om plateepitelkarsinom  eller malignt melanom bør det gjøres eksisjon. Den eksiderte vevsbiten  skal <em>alltid</em> undersøkes  histologisk. Det er viktig at eksisjonen skjer med tilstrekkelig  fri rand. Inngrepet bør utføres av eller i samråd med spesialist  hvis malignitetsmistanken er sterk, tumor er stor (og det er aktuelt  med partiell biopsi), eller eksisjonen har kosmetiske konsekvenser  (ansikt). Basaliomer kan fjernes kirurgisk, men er også egnet for  behandling med nitrogenfrysing, imiquimod eller PDT (spesialistoppgave). </p></p>
<p class="defa"><p id="i21053"><em>Fotodynamisk terapi (PDT)</em> er en ikke-invasiv behandlingsmetode.  Først påsmøres en krem inneholdende et porfyrinderivat, metylaminolevulinat,  som absorberes av uregelmessige celler. Metylaminolevulinat omdannes  intracellulært til porfyrin. Deretter bestråles det med meget kraftig  rødt lys som eksiterer porfyrinmolekyler og gir en fototoksisk reaksjon. Behandlingen  gjentas etter 1&#x2013;2 uker. Metoden synes å være best egnet til behandling  av overflatiske basaliomer. PDT kombineres gjerne med kyrettasje  for å øke effektiviteten.</p></p>
<p class="defa"><p id="i21054">Imiquimod, oftest  påsmurt 5 ganger ukentlig i 6 uker, er en annen nyere behandling  for basaliomer og utbredte solare keratoser, særlig der kirurgi  er uegnet. Metoden medfører sårdannelser, og behandlingen tar lang  tid.</p></p>
<p class="defa"><p id="i21055"><em>Seboreiske keratoser</em> kan lett fjernes  med kyrettasje eller nitrogenfrysing. <em>Solare keratoser</em> kan også behandles med  nitrogenfrysing. Både PDT og imiquimod kan brukes til behandling av  solare keratoser i tilfeller der tradisjonell nitrogenfrysing måtte  være uegnet. Likeledes kan behandling av utbredte solare keratoser  med 5-FU-krem være et alternativ (spesialistoppgave). Diklofenak  gel som er et nytt middel til behandling av solare keratoser, må  brukes daglig i 2&#x2013;3 måneder. Ca. 80 % av de behandlete hudområdene  vil respondere på behandlingen.</p></p></div><div id="i21056" class="tone"><h5  id="i21057"><strong>Legemiddelomtaler  og preparater,</strong> se</h5>

<p class="tonea"><p id="i21058"> <a id="aSeksjon4X#i75012" class="xref" href="../L/L17.1.htm#i75012" title="Kryssreferanse">L17.1.1.3 Diklofenak</a>.</p></p>
<p class="tonea"><p id="i21059"> <a id="aSeksjon4X#i39177" class="xref" href="../L/L2.1.htm#i39177" title="Kryssreferanse">L2.1.2.5 Fluorouracil</a>.</p></p>
<p class="tonea"><p id="i21060"> <a id="aSeksjon4X#i34562" class="xref" href="../L/L1.4.htm#i34562" title="Kryssreferanse">L1.4.4.11 Imiquimod</a>.</p></p>
<p class="tonea"><p id="i21061"> <a id="aSeksjon4X#i41877" class="xref" href="../L/L2.1.htm#i41877" title="Kryssreferanse">L2.1.10.1 Metylaminolevulinat</a>.</p></p></div></div></article></section>
</div>
</div>

</body>
</html>