<!DOCTYPE html>
<html lang="no">
<head>
	<title>Norsk legemiddelh&aring;ndbok - T19.1</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
</ul></div>
</nav>
<article id="content" >
<div id="i22530" class="seksjon2"><h2  id="i22531">T19.1&nbsp;Feber</h2>
<div id="i238501" class="revidert">
<p class="reviderta"><p id="i238502">Publisert: 20.06.2010</p></p></div><div id="i22532" class="def"><h5  id="i22533">Generelt</h5>

<p class="defa"><p id="i22534">Kroppstemperaturen reguleres  av temperaturreguleringssenteret i hypothalamus og er lavest om  morgenen og høyest om kvelden. Ved feber er det selve termostatverdien  som er forhøyet til forskjell fra hypertermi, der termostatverdien  er uendret. Feber er temperatur målt rektalt lik eller høyere enn  38,0<Spesfont Font = "Symbol"> °</Spesfont>C. Rektal måling av kroppstemperatur  er å anbefale fremfor måling i øregangen, i hvert fall når det er  viktig å få en nøyaktig registrering av kroppstemperaturen. Aksillære  målinger frarådes, og å kjenne på pannen er helt verdiløst. Feberkurver  er nyttige for å følge sykdomsutvikling og evaluere effekt av behandling,  f.eks. antibiotika. Da bør det måles både morgen og kveld. </p></p></div><div id="i22535" class="def"><h5  id="i22536">Etiologi</h5>

<p class="defa"><p id="i22537">Feber er i seg selv ingen  sykdom, men et svært hyppig forekommende symptom, særlig hos barn  og har alltid en årsak. Feber forårsakes av pyrogener og inngår  i akuttfasereaksjonen og er derfor et av flere viktige ledd i kroppens  forsvar mot infeksjoner. Avhengig av hvor de stammer fra, deles  pyrogenene inn i eksogene og endogene. Eksempler på de første er  mikrobielle pyrogener, f.eks. virus, bakterier og sopp, mens endogene  er ikke-mikrobielle pyrogener, f.eks. antigener, immunkomplekser  og legemidler. Eksogene pyrogener gir ikke feber direkte, men virker  via endogene pyrogener i form av cytokiner, hvorav de viktigste  er interlevkin 1 og 6, tumornekrosefaktor og interferon.</p></p>
<p class="defa"><p id="i22538">I allmennpraksis vil  feber oftest være et uskyldig symptom på selvhelbredende virusinfeksjoner,  først og fremst hos barn. Feber er sjelden farlig i seg selv, og  det er først når temperaturen når opp i 41 °C at feberen i seg selv  begynner å bli farlig. Som hovedregel gjelder at det ikke er samsvar  mellom høyden på feberen og sykdommens alvorlighetsgrad. Et unntak  er imidlertid svært høy feber og kliniske symptomer på bakteremi.  Innleggelse i sykehus må vurderes når temperaturen overstiger 40,5 <Spesfont Font = "Symbol">°</Spesfont>C og alltid ved mistanke om sepsis eller  annen alvorlig infeksjon.</p></p></div><div id="i22539" class="def"><h5  id="i22540">Diagnostikk</h5>

<p class="defa"><p id="i22541">Feber forekommer som  symptom og funn ved et stort antall forskjellige tilstander. All  diagnostikk må rettes mot å finne årsaken til feberen. Anamnesen  er svært viktig, og anamnestiske opplysninger om feber må alltid  utdypes med spørsmål om hvor temperaturen ble målt, hva slags termometer  som ble brukt, tidspunkt for målingen og varigheten av feber. Ved  høy feber må det også spørres om frysninger og frostanfall. Spør  om pasienten har fått febernedsettende medikamenter (antipyretika).  Bruk av andre legemidler må også kartlegges, særlig analgetika og  antiflogistika med febernedsettende egenskaper, samt steroider.  Adekvate doser paracetamol og ibuprofen som ledd i smertebehandling  vil kunne maskere utvikling av feber. I den kliniske undersøkelsen  må vurdering av allmenntilstanden tillegges like stor betydning  som organundersøkelsen. Allmenntilstanden er viktigere enn høyden  på feberen. Med i vurderingen hører puls, perifer sirkulasjon og  respirasjonsfrekvens. Supplerende undersøkelser må styres ut fra  klinikken. Urinprøve og CRP vil stå sentralt. Selve feberkurven  er sjelden diagnostisk i seg selv. Feberens høyde kan som hovedregel  ikke brukes til å skille mellom virale og bakterielle infeksjoner  med det unntaket som er nevnt ovenfor. De fleste febrile episoder  er kortvarige, særlig hos barn. Ved lite påvirket allmenntilstand  er det vanligvis ikke nødvendig å oppsøke lege før etter 3 dager.  Ved god virkning av febernedsettende medikamenter og bedring av  allmenntilstanden ved slik behandling, er det sjelden at det foreligger  en alvorlig infeksjon.</p></p>
<p class="defa"><p id="i22542">Noen ganger kan imidlertid  febertilstanden vare lenge. Feber av ukjent årsak defineres som feber  lik eller over 38 °C i 3 uker eller mer. Infeksjoner, maligne lidelser  og kollagene sykdommer er de vanligste årsakene. Det er heller ikke  alltid man finner noen spesifikk årsak. Langvarig feber skyldes  heller vanlige sykdommer med uvanlige manifestasjoner enn virkelig sjeldne  sykdommer.</p></p></div><div id="i22543" class="def"><h5  id="i22544">Komplikasjoner</h5>

<p class="defa"><p id="i22545">Feberkramper forekommer  hos 3&#x2013;5 % av alle barn med feber i alderen 6 måneder til 6 år. Anfall  utløses gjerne når temperaturen er på vei opp, og ikke nødvendigvis når  feberen er på sitt høyeste.</p></p></div><div id="i22546" class="def"><h5  id="i22547">Behandling</h5>

<p class="defa">&nbsp;</p>	<UL type="circle">
		<LI id="i22550"><p id="i22551"><em>Ikke&#x2011;medikamentell:</em> Behandling  av feber i seg selv er rent symptomatisk. Overoppheting må unngås.  Romtemperaturen bør senkes til maksimum 15<Spesfont Font = "Symbol"> °</Spesfont>C.  Kle heller av enn på for å øke varmetapet (klær, tepper og dyner).  Det er imidlertid ikke hensiktsmessig med avkjøling under et pågående  frostanfall pga. økt perifer vasokonstriksjon. Ytterligere avkjøling  i form av kalde kluter og lignende er sjelden nødvendig, i hvert  fall utenfor sykehus. Feber fører alltid til væskemangel, og alle  pasienter med feber må derfor ha rikelig væsketilførsel. Pårørende,  særlig småbarnsforeldre, har gjerne mange spørsmål og trenger konkrete  råd om hvordan de skal forholde seg ved feber. Det er viktig å gi  nøktern og saklig informasjon om hvordan de skal forholde seg, særlig  i forhold til videre observasjon og bruk av febernedsettende i det  videre sykdomsforløpet. </p><br>		</LI>
		<LI id="i22552"><p id="i22553"><em>Medikamentell:</em> I  forhold til feber som symptom er behandlingen rent symptomatisk. Antipyretika  senker kroppstemperaturen ved å senke termostatens «set-verdi» i hypothalamus.  Normal temperatur påvirkes ikke. Aktuelle legemidler er paracetamol, ibuprofen  og acetylsalisylsyre. For å unngå ubehagelige temperatursvingninger  er det bedre med hyppige og mindre doser enn større doser og lengre  intervaller. De vanlige midlene med febernedsettende virkning har  også analgetiske og i varierende grad antiinflammatoriske egenskaper.  Muskelsmerter og hodepine følger med mange febrile tilstander, og  da kan det være gunstig å utnytte også den analgetiske effekten.  Vanligvis er det ingen grunn til å forsøke å redusere kroppstemperaturen  før feberen er over 39<Spesfont Font = "Symbol"> °</Spesfont>C.  Det er få klare indikasjoner for behandling med antipyretika. De  viktigste er behandling av feberkramper og profylakse ved senere  febrile episoder. Feberkramper hos barn utløses idet temperaturen  begynner å stige, og antipyretika bør derfor gis så tidlig som mulig. Febrile  pasienter med alvorlig hjerte- og lungesykdom bør også få antipyretika  for å minske belastningen den høye feberen medfører for hjerte-  og karkretsløpet. Høy kroppstemperatur kan påvirke hjernen og forårsake  «feber-delir», bl.a. hos geriatriske pasienter med luft- og urinveisinfeksjoner.  I slike situasjoner bør man være liberal med antipyretika. Tilsvarende  gjelder for psykotiske pasienter som får feber.</p><br><p id="i22554">Paracetamol har den gunstigste bivirkningsprofilen  og er derfor å foretrekke, særlig til barn. Mikstur eller brusetabletter  kan brukes når det er vanskelig å svelge tabletter, som hos barn.  Til de aller minste er stikkpiller et godt alternativ. Ibuprofen  og acetylsalisylsyre er alternativer til paracetamol, men med sine  antiinflammatoriske egenskaper øker de faren for alvorlige bivirkninger,  f.eks. i form av gastrointestinale blødninger. Kombinasjonsbehandling  med ibuprofen og paracetamol kan forsøkes hvis det er vanskelig å  få ned temperaturen hos febrile barn. Det er viktig å minne pårørende  om doseregulering i forhold til vekt for å sikre best mulig effekt.  Vær klar over at manglende temperaturfall etter behandling med antipyretika  ikke sier noe om diagnose eller sykdommens alvorlighetsgrad.</p><br>		</LI>
	</UL>
</div><div id="i22555" class="tone"><h5  id="i22556"><strong>Legemiddelomtaler og  preparater,</strong> se:</h5>

<p class="tonea"><p id="i22557"> <a id="aSeksjon4X#i74870" class="xref" href="../L/L17.1.htm#i74870" title="Kryssreferanse">L17.1.1.1 Acetylsalisylsyre</a>.</p></p>
<p class="tonea"><p id="i22558"> <a id="aSeksjon4X#i75147" class="xref" href="../L/L17.1.htm#i75147" title="Kryssreferanse">L17.1.1.5 Ibuprofen</a>.</p></p>
<p class="tonea"><p id="i22559"> <a id="aSeksjon3X#i74762" class="xref" href="../L/L17.1.htm#i74762" title="Kryssreferanse">L17.1.1 Ikke&#x2011;steroide antiinflammatoriske  midler</a>.</p></p>
<p class="tonea"><p id="i22560"> <a id="aSeksjon4X#i78728" class="xref" href="../L/L20.1.htm#i78728" title="Kryssreferanse">L20.1.1.2 Paracetamol</a>.</p></p></div><div id="i22561" class="tone-kilde"><h6  id="i22562">Kilder.</h6>

<p class="tone-kildea"><p id="i22563">Feber  <a id="aSeksjon1X22525" class="ref" href="../T/T19.htm#i2280222525" title="Feber">Feber</a>.</p></p></div></div></article></section>
</div>
</div>

</body>
</html>