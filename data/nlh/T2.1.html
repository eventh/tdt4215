<!DOCTYPE html>
<html lang="no">
<head>
	<title>Norsk legemiddelh&aring;ndbok - T2.1</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
<li><a href="T2.1.htm#i3716">T2.1.1&nbsp;Prinsipper  for behandlingen</a>
</li><li><a href="T2.1.htm#i3748">T2.1.2&nbsp;Bivirkninger  av cytostatika</a>
</li><li><a href="T2.1.htm#i3808">T2.1.3&nbsp;Behandlingsopplegg</a>
<ul><li><a href="T2.1.htm#i3811">T2.1.3.1&nbsp;Gjennomføring  og kontroll av cytostatikaterapi</a></li>
<li><a href="T2.1.htm#i3847">T2.1.3.2&nbsp;Praktisk  bruk av cytostatika</a></li>
</ul></li><li><a href="T2.1.htm#i3867">T2.1.4&nbsp;Høydosebehandling  med stamcellestøtte</a>
</li><li><a href="T2.1.htm#i3875">T2.1.5&nbsp;Profylakse og behandling av kvalme og brekninger</a>
</li><li><a href="T2.1.htm#i3989">T2.1.6&nbsp;Støttebehandling</a>
</li></ul></div>
</nav>
<article id="content" >
<div id="i3709" class="seksjon2"><h2  id="i3710">T2.1&nbsp;Om  medikamentell behandling av kreft</h2>
<div id="i238277" class="revidert">
<p class="reviderta"><p id="i238278">Publisert: 20.06.2010</p></p></div><div id="i3711" class="def"><h5  id="i3712">Generelt</h5>

<p class="defa"><p id="i3713">Medikamentell behandling  omfatter cytostatisk kjemoterapi eller endokrin behandling og, i  enkelte tilfeller, immunmodulerende terapi, cytokiner eller legemidler  rettet mot cellulære reguleringsmekanismer. For en begrenset gruppe  av kreftsykdommer gir effektiv legemiddelbehandling muligheter for  helbredelse, men for det store flertall (ca. 85 %) har den et palliativt  og om mulig livsforlengende siktemål. Medikamentell behandling er  ved mange kreftformer vel etablert, mens den ved andre fortsatt  er under utprøving. Utenfor kliniske studier bør behandlingen ikke  gis uten tilstrekkelig dokumentasjon av nytteeffekten.</p></p>
<p class="defa"><p id="i3714">For all behandling gjelder  at komplisert og intensiv kombinasjonskjemoterapi skal startes og styres  av spesialavdeling eller spesialist. Når pasientens reaksjoner er  iakttatt og doseringen er fastlagt, kan ofte en del av den videre  kjemoterapi skje ved lokalt sykehus, i nært samarbeid med den avdeling  som startet behandlingen. Enklere cytostatisk og endokrin behandling  kan startes opp etter gjeldende retningslinjer ved lokalt sykehus  (sjeldnere hos primærlege) som har erfaring med behandlingen og  de komplikasjoner og bivirkninger som kan oppstå.</p></p>
<p class="defa"><p id="i3715">Behandling av barn med  kreft, som domineres av andre krefttyper enn hos voksne, har vist oppmuntrende  resultater. I denne gruppen har man nesten alltid en kurativ målsetting.  Fordi kreft hos barn er sjelden og det er relativt få pasienter  ved hvert behandlingssenter, er det et utstrakt nasjonalt, nordisk  og internasjonalt samarbeid. Alle barn med kreft utredes og behandles  i henhold til nordiske eller internasjonale behandlingsprotokoller.  De fleste behandlingsoppleggene er meget intensive og krever spesialkompetanse.  Ved akutte levkemier har det f.eks. vært et tett nordisk samarbeid  om utredning og behandling helt fra 1980. Behandlingsprotokollene  inneholder som oftest flere cytostatika som gis i forskjellige kombinasjoner,  og ofte i svært høye doser.</p></p></div><div id="i3716" class="seksjon3"><h3  id="i3717">T2.1.1&nbsp;Prinsipper  for behandlingen</h3>
<div id="i238861" class="revidert">
<p class="reviderta"><p id="i238862">Publisert: 20.06.2010</p></p></div><div id="i3718" class="sub8"><h5  id="i3719">Indikasjonsstilling  og behandlingens målsetning</h5>

<p class="sub8a"><p id="i3720">Det er viktig å ha en behandlingsstrategi  for hver enkelt pasient, der sannsynlig terapigevinst veies mot  ulemper ved behandlingen. Det kan skilles mellom:</p></p>	<OL>
		<LI id="i3722"><p id="i3723"><em>Kurativ målsetting.</em> Dette  gjelder sykdommer hvor det erfaringsmessig er mulig å oppnå helbredelse.  Behandlingen vil nesten alltid være meget intens og gis oftest i  form av kombinasjonsterapi. Den bør igangsettes så tidlig som mulig  etter at diagnosen er stilt. Bivirkninger vil ofte være opp mot  grensen for det tolerable.</p><br>		</LI>
		<LI id="i3724"><p id="i3725"><em>Palliativ målsetting.</em> Man  tar her sikte på livsforlengelse, remisjon, symptomlindring eller symptomforebygging,  og livskvalitet må være et overordnet mål. Når slik behandling vurderes,  må man ta utgangspunkt i dokumentert effekt av behandlingen (livsforlengelse, symptomlindring,  symptomutsettelse, livskvalitet, remisjon). Det må legges stor vekt  på pasientens allmenntilstand, alder og innstilling, slik at behandlingens  mulige gevinst veies mot risiko for bivirkninger og andre ulemper  som kan forverre livskvaliteten. I noen tilfeller bør behandlingen  starte tidlig, i andre tilfeller vil det være best å vente til det  er behov for symptomlindrende kjemoterapi. Behandlingen må ofte  justeres underveis og ev. seponeres om plager av behandlingen dominerer  over ønskede effekter. Hos mange pasienter er det riktig å avstå  helt fra å bruke cytostatika.</p><br>		</LI>
		<LI id="i3726"><p id="i3727"><em>Adjuvant kjemoterapi.</em> Her  gis medikamentell behandling i tilslutning til hovedbehandlingen,  dvs. kirurgi eller stråleterapi. Hensikten er å utrydde mulig gjenværende  cancerceller eller forhindre veksten av okkulte mikrometastaser,  ev. også å motvirke spredning av tumorceller i tilslutning til selve  operasjonen. Effekt av adjuvant kjemoterapi må være dokumentert,  og slik behandling er innarbeidet ved flere kreftformer som f.eks.  cancer mammae, cancer coli og testikkelkreft. Denne behandlingen  er potensielt kurativ, og behandlingsintensiteten bør derfor opprettholdes.</p><br>		</LI>
	</OL>
</div><div id="i3728" class="sub8"><h5  id="i3729">Muligheten for terapeutisk  effekt</h5>

<p class="sub8a"><p id="i3730">De ulike krefttyper kan  inndeles etter hvilken effekt det i dag er mulig å oppnå med <em>cytostatika</em> ved  metastatisk sykdom. Eksempler:</p></p>	<OL>
		<LI id="i3732"><p id="i3733"><em>Sykdommer der cytostatisk  terapi kan gi komplett remisjon og helbredelse</em>: Levkemier. Hodgkins  og høygradig non-Hodgkin lymfom. Testiscancer. Koriokarsinom hos  kvinner. Wilms' tumor. Osteogent sarkom. Bløtdelssarkom. Ewings  sarkom. Hepatoblastom. Nevroblastom. Noen tilfeller av småcellet  lungekarsinom. Pasienter med sykdommer nevnt under pkt 1, men som  ikke helbredes, kan få gode remisjoner.</p><br>		</LI>
		<LI id="i3734"><p id="i3735"><em>Sykdom der cytostatisk  terapi ofte kan gi remisjon, symptomlindring og ev. forlenget levetid:</em> Mammacancer.  Kolorektalcancer. Myelomatose. Ovarialcancer. Endometrie- og cervixcancer.  Urotelialcancer. Ventrikkelcancer. Cancer i hode- og halsregionen. Bronkialcancer.  Carcinoid.</p><br>		</LI>
		<LI id="i3736"><p id="i3737"><em>Sykdommer som er mindre  påvirkelige av cytostatika:</em> Malignt melanom. Prostatacancer. Nyrecancer.  Enkelte endokrine cancere (binyre, thyreoidea). Primær lever- og gallegangscancer.  Pankreascancer. Hjernesvulster (noen hjernesvulster hos  barn er påvirkelige av cytostatika).</p><br>		</LI>
	</OL>

<p class="sub8a"><p id="i3738"><em>Endokrin</em> behandling kan gi god respons  ved mammacancer, endometriecancer og prostatacancer. <em>Nye legemidler</em> som  retter seg spesifikt mot cellulære reguleringsmekanismer, har vist  effekt ved enkelte tumorformer. Flere nye stoffer er, eller vil  snart bli, introdusert for klinisk bruk. Viktige eksempler er imatinib  ved kronisk myelogen levkemi og trastuzumab ved brystkreft.</p></p></div><div id="i3739" class="sub8"><h5  id="i3740">Grunnlaget for effekt  av cytostatika</h5>

<p class="sub8a"><p id="i3741">Cytostatisk terapi tar  sikte på å ramme kreftcellene så selektivt som mulig. Dette er vanskelig pga.  utilstrekkelige biologiske forskjeller mellom normale og maligne  celler. Praktisk talt alle cytostatika virker sterkest på celler  i delingssyklus. De konvensjonelle cytostatika virker oftest ved,  direkte eller indirekte, å skade DNA eller mitoseprosessen. Derfor  rammes raskt prolifererende vev (både normale og maligne) spesielt  sterkt. I tillegg er det biologiske ulikheter mellom cellene som  danner grunnlag for forskjeller i sensitivitet overfor de ulike cytostatika. En  av faktorene som ser ut til å ha betydning for hvor effektivt et  cytostatikum virker på en celle, er hvorvidt cellens egne mekanismer  for programmert celledød (apoptose) utløses.</p></p></div>
<p class="seksjon3a"><p id="i3742">Det utvikles  i dag en rekke nye midler mot kreft med andre virkningsmekanismer  i forhold til tidligere. Med disse stoffene forsøker man å angripe  molekyler som er involvert i reguleringen av cellenes vekst, differensiering,  evne til overlevelse, motilitet osv., og som i noen tilfeller er  ute av kontroll og danner grunnlag for malign vekst.</p></p><div id="i3743" class="sub8"><h5  id="i3744">Grunnlaget for effekt  av hormoner og hormonantagonister</h5>

<p class="sub8a"><p id="i3745">Celledeling er under hormonell  kontroll. Mange celler i spesifikke hormonfølsomme organ er helt  avhengige av et bestemt hormon for normal vekst og funksjon.</p></p>
<p class="sub8a"><p id="i3746">Celler i svulstvev utgått  fra kjønnshormonenes målorganer har i mange tilfeller beholdt hormonavhengigheten.  Reduksjon av et sirkulerende hormon eller blokkering av dets virkninger  kan bremse tumorveksten og noen ganger gi betydelig bedring. En  forutsetning for effekt av endokrin terapi er at svulstvevet har  hormonreseptorer som kan påvirkes. Slik terapi spiller i dag størst  rolle ved mammacancer, endometriecancer og prostatacancer.</p></p>
<p class="sub8a"><p id="i3747">Glukokortikoidene har kraftig  veksthemmende effekt og induserer apoptose i enkelte typer maligne  celler, særlig akutte lymfatiske levkemier og maligne lymfomer.  I tillegg anvendes glukokortikoidenes symptomatiske effekter mot  bl.a. sterke kvalmereaksjoner, hjerneødem med økt intrakranielt  trykk, kompresjon av medulla spinalis og nerverøtter, enkelte tilfeller  av betennelsesreaksjoner, hyperkalsemi, og ved kreftindusert  anoreksi.</p></p></div></div><div id="i3748" class="seksjon3"><h3  id="i3749">T2.1.2&nbsp;Bivirkninger  av cytostatika</h3>
<div id="i238863" class="revidert">
<p class="reviderta"><p id="i238864">Publisert: 20.06.2010</p></p></div>
<p class="seksjon3a"><p id="i3750">Fordi kjemoterapi har utilstrekkelig  selektiv effekt på maligne celler, må behandlingen ofte gjennomføres  så intensivt som mulig. Bivirkninger, til dels alvorlige, vil derfor  vanligvis oppstå. Disse vil generelt være terapibegrensende, og  optimal behandling er i høy grad avhengig av hvor godt bivirkningene  kontrolleres og tolereres. Toksisitet må veies mot de resultater  en kan vente av behandlingen, dvs om behandlingen har kurativt eller  palliativt mål.</p></p>
<p class="seksjon3a"><p id="i3751">Mange av bivirkningene  er felles for de fleste cytostatika. Vev med hurtig proliferasjon  er spesielt sårbare, særlig beinmarg, gastrointestinalepitelet,  testis og hårfollikler. Men legemidlene har likevel forskjellig  bivirkningsprofil, og noen har spesiell organtoksisitet. De dominerende  bivirkningene for hvert enkelt stoff er angitt i legemiddelomtalene.</p></p><div id="i3752" class="sub8"><h5  id="i3753">Gastrointestinale  bivirkninger</h5>

<p class="sub8a"><p id="i3754"><em>Kvalme og brekninger</em> er vanlig og ofte uttalt, særlig ved høydoseregimer. Denne bivirkningen oppleves av mange pasienter som den største påkjenningen ved behandlingen. Den kommer som regel umiddelbart eller noen få timer etter behandlingen. Mange cytostatika kan gi kvalme og brekninger, avhengig av dose. Men det er stor forskjell på legemidlene. Platinum- og antracyklinpreparater er blant de mest kvalmeutløsende. Reaksjonene utløses dels fra gastrointestinaltraktus via brekningssenteret, dels ved en direkte sentralnervøs effekt (kjemoreseptortriggersonen). Betingete reflekser, angst og smerter bidrar ofte til å forsterke kvalmen. Omhyggelig profylakse og adekvat antiemetisk terapi, samt en trygg atmosfære er spesielt viktig (se  <a id="aSeksjon3X#i3876" class="xref" href="../T/T2.1.htm#i3876" title="Kryssreferanse">T2.1.5 Profylakse og behandling av kvalme og brekninger</a> og  <a id="aSeksjon4X#i23750" class="xref" href="../T/T21.1.htm#i23750" title="Kryssreferanse">T21.1.2.1 Kvalme  og oppkast</a>).</p></p>
<p class="sub8a"><p id="i3755">Mukosareaksjoner med <em>stomatitt, glossitt og  øsofagitt</em> er til stor plage for mange pasienter, og kan sammen  med anoreksien også svekke ernærings&#x2011; og allmenntilstanden. God  pleie er viktig (se  <a id="aSeksjon3X#i3990" class="xref" href="../T/T2.1.htm#i3990" title="Kryssreferanse">T2.1.6 Støttebehandling</a>). <em>Diaré</em> er vanlig,  og blødninger forekommer. Vinkaalkaloidene kan ved å skade autonome  nerver gi obstipasjon og kolikk, og i sjeldnere tilfelle paralytisk  ileus.</p></p></div><div id="i3756" class="sub8"><h5  id="i3757">Beinmarg</h5>

<p class="sub8a"><p id="i3758">Beinmargstoksisitet er  ofte den behandlingsbegrensende bivirkning og kan være fatal. Den forekommer  ved de fleste cytostatika og er doseavhengig. Viktige unntak er  bleomycin, monoklonale antistoffer og proteinkinasehemmere. Ved  intensiv kjemoterapi ved enkelte kreftformer som akutt levkemi,  er en kraftig beinmargsdepresjon helt nødvendig for at behandlingen  skal virke.</p></p>
<p class="sub8a"><p id="i3759">Mest utsatt for alvorlig  myelosuppresjon er gamle pasienter, pasienter som har fått strålebehandling  mot større beinmargsområder og pasienter med tumorinfiltrasjon i beinmargen.  Myelosuppresjonen omfatter granulocytopeni (som regel det alvorligste), trombocytopeni  (mest uttalt etter nitrosureaforbindelsene) og anemi. Granulocytopenien  er en av årsakene til den økte infeksjonstendensen hos disse pasientene.  Beinmargsdepresjon inntrer på ulike tidspunkt  etter behandlingsstart, avhengig av legemiddel, dose og pasientens toleranse.  Laveste tall for hvite blodceller sees oftest 10&#x2013;12 dager etter  behandling. Spesielt sen beinmargsdepresjon (mest uttalt etter 4  uker) sees ved nitrosureastoffer, mitomycin og prokarbazin.</p></p>
<p class="sub8a"><p id="i3760"><em>Kontroll av blodbildet</em> er en essensiell  del av overvåkingen under cytostatisk terapi ( <a id="aSeksjon4X#i3832" class="ref" href="../T/T2.1.htm#i3832" title="Dosejustering">Dosejustering</a>). Filgrastim (G&#x2011;CSF)  er godkjent til bruk for å motvirke alvorlig nøytropeni og infeksjonsrisiko hos  utvalgte pasienter ved spesielle regimer, men den dokumenterte effekten  på pasientenes overlevelse er mangelfull. Midlene er kostbare og  skal brukes på strenge indikasjoner.</p></p></div><div id="i3761" class="sub8"><h5  id="i3762">Infeksjoner</h5>

<p class="sub8a"><p id="i3763">Infeksjoner er hyppige  hos enkelte grupper kreftpasienter, spesielt hos dem som får intensiv cytostatikabehandling.  Praktisk talt alle typer infeksjoner kan forekomme. Hyppigst er infeksjoner  i lunger og urinveier, samt sepsis, med eller uten bakterieoppvekst.  Bakterielle infeksjoner er dominerende, men også mer opportunistiske  infeksjoner med bl.a. cytomegalovirus, pneumocystis jiroveci og  ulike typer soppinfeksjoner forekommer. Ved infeksjoner er adekvate  prøver og hurtig innsatt behandling nødvendig. Det er viktig at fastsatte  kurskjema følges når det gjelder dosejusteringer. Ut fra blodverdier  (granulocytter) må pasienter spesielt orienteres om infeksjonsrisiko.  De må ev. innlegges i sykehus ved overhengende fare for alvorlige  infeksjoner, da utviklingen kan være meget rask, og lokale symptomer  eller feber kan være lite uttalt. Temperaturen bør måles rektalt  og feber skal tas alvorlig, spesielt hos pasienter med granulocyttall  under 0,5&sdot;10<Sup>9</Sup>/l  etter tung kjemoterapi. Blodkulturer skal sikres og bredspektret  i.v. antibiotisk behandling startes oftest umiddelbart etter at  blodkulturer er tatt.</p></p></div><div id="i3764" class="sub8"><h5  id="i3765">Hår  og hud</h5>

<p class="sub8a"><p id="i3766">Alopeci, pga. effekt på  hårfolliklenes celleproliferasjon, er hyppig, men vanligvis reversibel. Håravfall  sees særlig etter cyklofosfamid, vinkristin, cisplatin og doksorubicin.</p></p>
<p class="sub8a"><p id="i3767">Flere typer hudforandringer  kan forekomme, hyppigst etter høyere doser bleomycin og paklitaxel.  Fluorouracil og folinat i kombinasjon eller orale fluoropyrimidiner,  kapecitabin eller tegafur-uracil (UFT) gir hos enkelte sår og tørr  hud i håndflater og på fotsåler, særlig ved lengre tids behandling.  EGFR-hemmere kan gi aknelignende hudutslett som kan respondere på lokal  terapi. Flere proteinkinasehemmere kan gi til dels uttalte hudreaksjoner.</p></p></div><div id="i3768" class="sub8"><h5  id="i3769">Nervesystemet</h5>

<p class="sub8a"><p id="i3770">Vinkaalkaloidene (særlig  vinkristin), taxaner, cisplatin og oksaliplatin er nevrotoksiske. Vanligst  er en gradvis progredierende perifer nevropati, også med lesjoner  av autonome nerver. Nevropatien er oftest reversibel. Sentralnervøs  affeksjon er sjelden. For oksaliplatin er akutte nevrologiske symptomer  (larynksspasmer, kuldeintoleranse) vanlige, og perifer nevropati  er kumulativ (øker med totaldosen) og dosebegrensende.</p></p>
<p class="sub8a"><p id="i3771">Metotreksat, intrakranielt  eller systemisk i høye doser over lang tid hos barn, kan gi forskjellige  symptomer på cerebral affeksjon (kramper, pareser). Disse er som  regel reversible, og det er sjelden man ser varige følgetilstander.  Cytarabin og høye doser fluorouracil kan gi et cerebellarsyndrom  med ataksi. Etter cytarabin er dette ikke alltid reversibelt. Ifosfamid  og fluorouracil kan også gi encefalopati. Hjernebestråling kan forsterke  cytostatikaindusert cerebral affeksjon.</p></p></div><div id="i3772" class="sub8"><h5  id="i3773">Lever  og pankreas</h5>

<p class="sub8a"><p id="i3774">Metotreksat kan gi akutt  (oftest reversibel) leveraffeksjon ved høydosebehandling, men kan også  fremkalle leverfibrose eller cirrhose ved langtidsterapi selv ved  relativt små doser. Parenkymale leverskader kan også sees som følge  av andre cytostatika, bl.a. merkaptopurin, azatioprin, oksaliplatin  og irinotekan. Akutt pankreatitt med pseudocystedannelser kan ses etter  bruk av asparaginase.</p></p></div><div id="i3775" class="sub8"><h5  id="i3776">Nyrer  og urinveier</h5>

<p class="sub8a"><p id="i3777">Metotreksat kan gi nyreskade,  spesielt ved høye doser. Dette kan forebygges ved ekstra væsketilførsel  og alkalisering av urinen. Serumkreatinin måles, ev. beregnes kreatininclearance  i henhold til protokoll. Også andre cytostatika har betydelig nefrotoksisitet, bl.a.  cisplatin, sjeldnere nitrosureastoffene og høye doser av cyklofosfamid,  melfalan og mitomycin. Tilstrekkelig mengde intravenøs væske før,  under og etter kur er også viktig her.</p></p>
<p class="sub8a"><p id="i3778">Cyklofosfamid og ifosfamid  er urinveistoksiske i høye doser og gir ofte steril hemoragisk cystitt.  Toksisiteten på blæreepitelet kan som regel motvirkes ved adekvat  hydrering og bruk av mesna (antidot), som ikke påvirker nyrefunksjonen.</p></p></div><div id="i3779" class="sub8"><h5  id="i3780">Hjerte</h5>

<p class="sub8a"><p id="i3781">Den kumulative <em>kardiotoksiske</em> effekten  av doksorubicin og daunorubicin er ofte den behandlingsbegrensende  bivirkning for disse stoffene. Risikoen kan reduseres betydelig  om totaldosen doksurubicin holdes under 550 mg/m<Sup>2</Sup> (750 mg/m<Sup>2</Sup> ved  lavdosert palliativ doksorubicinbehandling) og 350 mg/m<Sup>2</Sup> hos  barn. Den kritiske totaldosen vil imidlertid være lavere hvis pasienten  har fått stråleterapi mot mediastinum. Det foreligger også data  som tyder på at bolusinfusjoner er spesielt skadelige når det gjelder  antracykliner, og at langtidsinfusjoner gir mindre kardiotoksisitet  med bevart cytotoksisk effekt. Maksimal kumulativ dose doksorubicin  ved langtids palliativ behandling uten spesielle kontraindikasjoner  settes vanligvis til 900 mg/m<Sup>2</Sup> (1000 mg/m<Sup>2</Sup> for  daunorubicin). Også mitoksantron kan være kardiotoksisk, og totaldosen  bør holdes under 160 mg/m<Sup>2</Sup>. Myokardaffeksjon (og ev.  utvikling av hjertesvikt) er også observert ved bruk av andre cytostatika,  bl.a. med høye doser cyklofosfamid eller fluorouracil. Fluorouracil  kan utløse angina pectoris-lignende plager. Trastuzumab, imatinib  og andre signalhemmere kan også ha negative effekter på hjertet.</p></p></div><div id="i3782" class="sub8"><h5  id="i3783">Lunger</h5>

<p class="sub8a"><p id="i3784">Interstitiell pneumonitt,  ev. infiltratdannelse og lungefibrose, kan oppstå som følge av behandling  med flere cytostatika. Følsomheten varierer sterkt, og risikoen  øker bl.a. etter anvendelse av strålebehandling. Problemet sees  spesielt ved bleomycin, hvor effekten kan være fatal og kumulativ  totaldose ikke skal overstige 400 000 IE. Diverse andre cytostatika, bl.a.  alkylerende stoffer, mitomycin og metotreksat, kan også være lungetoksiske. Symptomene  er hoste og varierende grad av lungesvikt med dyspné. Røntgenologisk  er funnene ofte sparsomme i tidlige stadier, mens lungeinfiltratene  senere i forløpet kan by på differensialdiagnostiske problemer (metastaser,  infeksiøse komplikasjoner, strålereaksjoner).</p></p></div><div id="i3785" class="sub8"><h5  id="i3786">Gonader</h5>
	<UL type="circle">
		<LI id="i3788"><p id="i3789"><strong>Spermatogenesen</strong> er  meget følsom for cytostatika, mens det er mindre affeksjon av potens  og libido. Effekten av alkylerende stoffer er best dokumentert.  I lave doser gir disse en kraftig, men som regel reversibel oligospermi.  Ved høyere dosering ser det ut til at aplasien av germinalepitelet  ofte er irreversibel. Ved enkelte cytostatikakurer (f.eks. behandling  med klorambucil, vinblastin, prokarbazin og prednisolon (LVPP) for Hodgkins  sykdom) er azoospermi varig hos nærmere 90 %. Men etter andre kombinasjonskurer  restitueres spermatogenesen hos de fleste pasientene (f.eks. ved vanlige  regimer ved testiscancer). Pasienter som senere ønsker å få barn,  bør gjøres oppmerksom på muligheten for <em>kryopreservering</em> av sæd før behandlingen  starter, men sædkvaliteten kan da allerede være redusert pga. sykdommen.</p><br>		</LI>
		<LI id="i3790"><p id="i3791"><strong>Anovulasjon og amenoré </strong>forekommer  meget hyppig under cytostatikaterapi. Dessuten er persisterende  gonadedysfunksjon og infertilitet ikke uvanlig etter gjennomgått behandling,  særlig hos kvinner som er over 30 år når behandlingen starter. Mange  av disse pasientene får også tidlig menopause.</p><br><p id="i3792">Ubefruktede egg og embryoer  eller ovarialvev kan nå fryses ned før start av kreftbehandling  i Norge hos kvinner mellom 14 og 35 år. Erfaringene på verdensbasis  er fortsatt meget begrensede.</p><br>		</LI>
		<LI id="i3793"><p id="i3794"><strong>Behandling av barn: </strong>Det  ser ut til at varige skader av forplantningsfunksjonene kan unngås.  Dette er best dokumentert for piker, som vanligvis får normal menarke, ovarialfunksjon  og fertilitet og har født friske barn. Men mange og intense cytostatikakurer  hos jenter kan føre til at de får en tidlig menopause, slik at deres  fertile periode reduseres med mange år. Det synes også som germinalepitelet  er mer resistent hos prepubertale gutter enn hos voksne menn.</p><br>		</LI>
	</UL>
</div><div id="i3795" class="sub8"><h5  id="i3796">Fosterpåvirkning</h5>

<p class="sub8a"><p id="i3797">Cytostatika i de doser  som brukes i cancerbehandling er skadelige for fosteret, særlig  i 1. trimester. Det er beskrevet flere typer misdannelser, i tillegg  til intrauterin vekstreduksjon og abort. I dyreforsøk har alle undersøkte  cytostatika vist seg å være teratogene. Hvor stor risiko de ulike  cytostatika (og kombinasjoner av disse) representerer, er vanskelig  å avgjøre, fordi det er relativt få gravide kvinner som er behandlet  med disse legemidlene. Ved behandling i 2. og 3. trimester er risikoen  mindre, og det ser ut til at de fleste kvinner da føder velskapte  barn. Imidlertid foreligger det hyppig intrauterin vekstretardasjon,  prematuritet og beinmargsdepresjon, og man kan ikke se bort fra  muligheten for at det kan oppstå skader som er vanskelige å diagnostisere.</p></p>
<p class="sub8a"><p id="i3798">Prinsipielt skal cytostatika  ikke gis til gravide, spesielt ikke i første trimester. Hvis en  gravid kvinne trenger slik behandling, er dette oftest abortindikasjon  i første trimester. Senere i svangerskapet må det foretas en individuell  avveining av mulig terapeutisk gevinst mot risikoen for skadelig  virkning på fosteret.</p></p>
<p class="sub8a"><p id="i3799">Risiko for teratogen effekt  er sannsynligvis mindre ved de lavere doser av cytostatika som benyttes  ved immunsuppresjon. Azatioprin er best undersøkt og synes å være  forholdsvis trygt. Det er mindre data for immunsuppressiv behandling  med andre cytostatika, men siden disse er teratogene i høyere doser  bør de unngås helt under svangerskapet.</p></p>
<p class="sub8a"><p id="i3800">Kvinner som får cytostatika  må ikke amme sine barn.</p></p></div><div id="i3801" class="sub8"><h5  id="i3802">Vekst  og utvikling</h5>

<p class="sub8a"><p id="i3803">Cytostatika og glukokortikoider  vil forbigående hemme barns vekst og utvikling, men bare i unntakstilfelle  vil selv langvarig cytostatikabehandling påvirke den endelige slutthøyde  i vesentlig grad. Undersøkelser viser at barn etter gjennomgått  cytostatikabehandling utvikler seg normalt og har normal vekst.  Langvarige ernæringsproblemer og bestråling kan imidlertid få betydelig  negativ innvirkning på barnets vekst.</p></p></div><div id="i3804" class="sub8"><h5  id="i3805">Karsinogene  bivirkninger</h5>

<p class="sub8a"><p id="i3806">Flere cytostatika kan  selv være kreftfremkallende. Det er særlig påvist økt frekvens av myelodysplastisk  syndrom, akutt myelogen levkemi og blærekreft, men også av andre  svulster hos langtidsoverlevende etter cytostatisk terapi for annen  malign sykdom. Hyppigst har det dreiet seg om alkylerende stoffer,  spesielt brukt over lang tid, ofte kombinert med stråleterapi. Risikoen  gjelder også andre cytostatika/immunsuppressiva. Det er imidlertid  også en generelt økt kreftrisiko hos dem som tidligere har hatt  én kreftform.</p></p>
<p class="sub8a"><p id="i3807">Risikoen for sekundær  malignitetsutvikling er imidlertid ikke så stor at den vanligvis  vil legges vekt på når det er spørsmål om å sette i gang en behandling  eller ikke. Muligheten for karsinogen effekt krever streng indikasjonsstilling  ved bruk av cytostatika i behandlingen av ikke&#x2011;maligne lidelser  og som adjuvant kjemoterapi ved kreft.</p></p></div></div><div id="i3808" class="seksjon3"><h3  id="i3809">T2.1.3&nbsp;Behandlingsopplegg</h3>
<div id="i238865" class="revidert">
<p class="reviderta"><p id="i238866">Publisert: 20.06.2010</p></p></div><div id="i3810" class="seksjon4"><h4  id="i3811">T2.1.3.1&nbsp;Gjennomføring  og kontroll av cytostatikaterapi</h4>
<div id="i240387" class="revidert">
<p class="reviderta"><p id="i240388">Publisert: 20.06.2010</p></p></div><div id="i3812" class="sub8"><h5  id="i3813">Indikasjonsstilling</h5>

<p class="sub8a"><p id="i3814">Vanligvis kreves en sikker  histologisk eller cytologisk malignitetsdiagnose før indikasjonsstilling,  valg av regime, tidspunkt for behandlingsstart, intensitet og behandlingens varighet  kan vurderes. Sykdommens utbredelse må også kartlegges nøye for  å avgjøre om kirurgi og/eller strålebehandling bør vurderes først.</p></p>
<p class="sub8a"><p id="i3815">Når skal kjemoterapi starte?  Ved tilstander der cytostatisk behandling kan gi komplett remisjon  og ev. helbredelse, skal den medikamentelle behandling som oftest  starte tidlig. Også ved tumorformer der en har moderat gevinst i  form av forlenget levetid og/eller bedring av symptomene, bør en  drøfte å starte cytostatisk behandling relativt tidlig. Antatt nytte  må veies mot bivirkningene behandlingen kan gi. Ved ikke-kurativ  behandling er pasientens livskvalitet en avgjørende faktor. Der  kjemoterapi ikke er vist å forlenge livet og bare gir symptomatisk bedring  hos et mindretall av pasientene, er det ofte riktig å vente til  pasienten får symptomer eller ikke gi kjemoterapi i det hele tatt.</p></p></div><div id="i3816" class="sub8"><h5  id="i3817">Dosering og gjennomføring</h5>

<p class="sub8a"><p id="i3818">Den lege som starter cytostatikabehandling,  skal legge opp en plan for gjennomføring og kontroll og gi klare  retningslinjer for seponering av behandlingen. Pasienten må informeres godt  og få mulighet til valg. Det er særdeles viktig at spesialavdeling,  lokalsykehus og primærlege samarbeider godt.</p></p>
<p class="sub8a"><p id="i3819">Når målet for behandlingen  er kurativt, f.eks. ved testikkelkreft, akutt levkemi eller maligne lymfomer,  er det viktig at behandlingen starter så snart diagnosen er stilt  og sykdomsutbredelsene er kartlagt, og at den gjennomføres med fulle  doser. Ved flere kreftformer er det vist at de som har fått optimale  doser cytostatika, har bedre prognose enn de som har fått reduserte  doser.</p></p>
<p class="sub8a"><p id="i3820">Også når hensikten er  livsforlengelse, bør behandlingen gjennomføres uten dosereduksjon hvis  det er mulig.</p></p>
<p class="sub8a"><p id="i3821">Ved rent palliativ behandling  der det kan oppnås lindring/remisjoner med kortvarig eller usikker  livsforlengelse, er det vanligvis riktig å gi en forsiktig behandling  med minst mulig bivirkninger.</p></p>
<p class="sub8a"><p id="i3822">Veiledende dosering er  oftest beregnet ut fra hva tidligere ubehandlede pasienter i god allmenntilstand  vil tåle når midlet gis alene. Flere faktorer tilsier spesiell forsiktighet  i dosering når man starter behandling:</p></p>	<OL>
		<LI id="i3824"><p id="i3825">Ved  kombinasjonskjemoterapi bør dosen av de enkelte legemidler ofte  være lavere enn når legemidlet gis alene.</p><br>		</LI>
		<LI id="i3826"><p id="i3827">Tidligere  langvarig kjemoterapi, strålebehandling mot store felt som inkluderer  aktiv beinmarg, samt beinmargsinfiltrasjon av den maligne sykdom  tilsier forsiktigere dosering.</p><br>		</LI>
		<LI id="i3828"><p id="i3829">Nedsatt  allmenntilstand, høy alder og nedsatt lever&#x2011; eller nyrefunksjon  kan kreve dosereduksjon.</p><br>		</LI>
		<LI id="i3830"><p id="i3831">Opplysninger  om at pasienten tidligere har reagert på strålebehandling eller  kjemoterapi med levkopeni eller trombocytopeni, tilsier forsiktigere  dosering.</p><br>		</LI>
	</OL>
</div><div id="i3832" class="sub8"><h5  id="i3833">Dosejustering</h5>

<p class="sub8a"><p id="i3834">Før de neste kurene doseres,  må en ha registrert bivirkninger av foregående kur (kurer). Det  er viktig at behandlingen ikke fortsetter uforandret etter at alvorlige  bivirkninger eller komplikasjoner har oppstått.</p></p>
<p class="sub8a"><p id="i3835">Dosen for neste kur baseres  på følgende blodprøver i henhold til aktuell protokoll: Hb, nøytrofile  granulocytter, trombocytter og for noen cytostatika, kontroll av  nyrefunksjonen og ev. lever&#x2011; og hjertefunksjon. Bivirkninger vil  kunne begrense videre behandling. Eksempler er nevrologiske bivirkninger  for oksaliplatin og vinkristin, og hudbivirkninger for en del proteinkinasehemmere.  Dosestørrelse og tidspunkt for neste dose avhenger av målsetting  og legemiddel. Ved kurativ behandling vil en etterstrebe fulle doser  uten forsinkelse.</p></p>
<p class="sub8a"><p id="i3836">Ved <em>kurativ</em> behandling vil en gi høyere doser og risikere større bivirkninger enn ved palliativ behandling. For alle kurer bør det foreligge behandlingsskjema som angir dosering avhengig av blodprøveresultat. Er man i tvil, skal spesialavdeling som startet behandling, kontaktes. Ved de fleste regimer som anvendes i kurativ behandling gis fulle doser når granulocytter er over 1,5&#8211;2,0·10<Sup>9</Sup>/l og trombocytter over 70&#8211;100·10<Sup>9</Sup>/l. Ved enkelte kurer avvikes det fra disse grensene, f.eks der en benytter G-CSF for stimulering av beinmargen for å unngå dosereduksjon eller utsatte kurer. Ved lavere verdier bør dosen for enkelte stoffer reduseres eller behandlingen utsettes noen dager i henhold til skjema (konferer med spesialavdeling). Ved <em>palliativ</em> behandling vil de fleste gi full kur ved granulocytter over 2,0·10<Sup>9</Sup>/l og trombocytter over 100·10<Sup>9</Sup>/l, men også her kan man tillate lavere grenser ved enkelte regimer.</p></p>
<p class="sub8a"><p id="i3837">Ved enkelte regimer angis regler for dosejustering på grunnlag av nadirverdi, det vil si laveste verdi for hvite blodceller, granulocytter og trombocytter etter forutgående kur. Dersom en finner nadirverdier for hvite blodceller under 1,0&#8211;1,5·10<Sup>9</Sup>/l, granulocytter under 1,0·10<Sup>9</Sup>/l og trombocytter under 50·10<Sup>9</Sup>/l, vil en ved de fleste kurer vurdere å redusere dosene selv om blodverdiene er tilfredsstillende ved start av kur. Ved behandling av barn vil en som oftest utsette neste kur. Bruk av nadirverdi for dosering av cytostatika har størst betydning ved kurativ kjemoterapi. I behandlingen av enkelte sykdommer ses ofte et granulocytt-tall på null i nadirfasen, kanskje av 1&#8211;2 ukers varighet, og ved f.eks. akutt levkemi er dette viktig for å oppnå og bevare komplett remisjon.</p></p>
<p class="sub8a"><p id="i3838">Disse rådene er generelle.  Man må alltid holde seg til anbefalingene i de enkelte behandlingsskjema.</p></p></div><div id="i3839" class="sub8"><h5  id="i3840">Hematopoetiske vekstfaktorer</h5>

<p class="sub8a"><p id="i3841">Slike vekstfaktorer (cytokiner) kan øke granulocytopoesen etter forutgående kjemoterapi og før ny kur. For pasienter som mottar kurativ kjemoterapi er det viktig å opprettholde doseintensiteten. Disse pasientene trenger ofte vekstfaktorer for å forkorte nøytropenifasen og redusere risikoen for alvorlig infeksjon. Pasienter som har gjennomgått febril nøytopeni eller har utsatt kur på grunn av nøytopeni, bør få vekstfaktorer i etterfølgende kurer. I dag benyttes pegfilgrastim 6 mg subkutant som administreres 24&#8211;48 timer etter kur eller filgrastim 5 &#x03BC;g/kg inntil nivået av nøytrofile granulocytter er over 2·10<Sup>9</Sup>/l. Disse legemidlene er også aktuelle ved mobilisering av stamceller til perifert blod (og påfølgende høsting og kryopreservering) og etter høydosebehandling med stamcellestøtte.</p></p></div><div id="i3842" class="sub8"><h5  id="i3843"><strong>Hvor lenge skal behandlingen vare</strong></h5>

<p class="sub8a"><p id="i3844">Ved <em>kurativ</em> behandling  er det et viktig prinsipp å gi cytostatisk behandling en tid ut  over oppnådd klinisk komplett remisjon, fordi det må antas å være  tumorvev igjen som hverken klinisk, radiologiske eller laboratoriemessige  undersøkelser kan avsløre. Ved manglende effekt eller alvorlige  bivirkninger skal spesialavdeling kontaktes før behandlingen seponeres.</p></p>
<p class="sub8a"><p id="i3845">Ved <em>palliativ</em> behandling  må behandlingstiden bestemmes ut fra virkning på sykdomsforløpet,  men også symptomer og bivirkninger. Vanligvis er behandling i minst  2&#x2013;3 måneder nødvendig før behandlingseffekt kan vurderes. Ved klinisk  progresjon skal behandlingen stanses og ev. annet regime prøves.  Livskvaliteten er viktigst! Innlagte pauser i behandlingen kan være  en god strategi.</p></p></div></div><div id="i3846" class="seksjon4"><h4  id="i3847">T2.1.3.2&nbsp;Praktisk  bruk av cytostatika</h4>
<div id="i240389" class="revidert">
<p class="reviderta"><p id="i240390">Publisert: 20.06.2010</p></p></div><div id="i3848" class="sub8"><h5  id="i3849">Håndtering</h5>

<p class="sub8a"><p id="i3850">Cytostatika skal håndteres  slik at personale og pasienter blir minst mulig utsatt for skadevirkning.  Direktoratet for arbeidstilsynet har fastsatt bestemte regler for  dette (Videre henvisninger og diskusjon finnes i Bruun et al: Håndtering  av cytostatika, I: Cytostatikaboken, 7 utg. 2010, s. 464.). Tillaging  og opptrekk skal skje i eget rom og ved en arbeidsbenk med avtrekk  slik at personalet er beskyttet mot damper og sprut. Personalet  må bruke engangshansker og munnbind av god kvalitet. Unngå søling  av medikament på hud. Gravide skal ikke tilberede cytostatika. Avfall  plasseres i egne beholdere.</p></p></div><div id="i3851" class="sub8"><h5  id="i3852">Forholdsregler ved intravenøs infusjon</h5>

<p class="sub8a"><p id="i3853">Hos barn og noen ganger  hos voksne anvendes sentralt venekateter for infusjon av cytostatika. For  øvrig brukes perifer vene.</p></p>
<p class="sub8a"><p id="i3854">Enkelte cytostatika er  sterkt vevstoksiske og lokalirriterende og kan gi svære nekroser dersom  stoffet kommer ekstravasalt. Følgende retningslinjer anbefales for  infusjon av doksorubicin, epirubicin, daunorubicin, idarubicin,  daktinomycin, mitomycin, vinkristin, vinblastin, vinorelbin, vinflunin,  dakarbazin, amsakrin:</p></p>	<OL>
		<LI id="i3856"><p id="i3857">Velg  storkalibret, ikke leddnær vene.</p><br>		</LI>
		<LI id="i3858"><p id="i3859">Bruk  perifer venekanyle (i plast).</p><br>		</LI>
		<LI id="i3860"><p id="i3861">Kontroller  at infusjon med fysiologisk saltvann eller glukose løper fritt.</p><br>		</LI>
		<LI id="i3862"><p id="i3863">Det  enkelte cytostatikum, løst i saltvann eller glukoseløsning i en  plastbag, infunderes i angitt volum og hastighet ved tilkopling  til den løpende infusjonen. Deretter infunderes saltvann igjen.  Oftest er et Y&#x2011;sett eller quatrosett (4-armet sett) mest hensiktsmessig  å bruke. Ev. kan man injisere i gummimuffen av slangen (tynn kanyle).  Injeksjon skal <em>ikke</em> skje  i toppventilen på venekanylen. Man må hele tiden kontrollere at  infusjonen løper fritt. Hvis pasienten klager over smerter på infusjonsstedet,  må infusjonen øyeblikkelig avbrytes.</p><br>		</LI>
	</OL>
<div id="i3864" class="def"><h5  id="i3865">Forholdsregler ved  ekstravasal infusjon av et vevsnekrotiserende cytostatikum</h5>

<p class="defa"><p id="i3866">Infusjonen avbrytes øyeblikkelig.  Restinnholdet i kanylen aspireres og venflonen fjernes. Affisert  kroppsdel holdes høyt. For antracyklin-indusert vevsskade kan infusjon  av deksrazoksan ha effekt. Isomslag legges på snarest mulig, og  man lar det ligge i ca. 20 minutter hver time i løpet av det neste  døgnet. For vinkaalkaloidene anvendes ikke isomslag, men hyaluronidase  lokalt og ev. svak varme. Pasienten skal vurderes av kirurg med  henblikk på kirurgisk revisjon ved progredierende nekrose av hud  og underhud. Plastisk kirurgisk rekonstruksjon kan bli nødvendig.  Det er viktig at pasienten får fysioterapi for å hindre kontrakturdannelse  tidlig i forløpet etter at den akutte reaksjon er over.</p></p></div></div></div></div><div id="i3867" class="seksjon3"><h3  id="i3868">T2.1.4&nbsp;Høydosebehandling  med stamcellestøtte</h3>
<div id="i238867" class="revidert">
<p class="reviderta"><p id="i238868">Publisert: 20.06.2010</p></p></div>
<p class="seksjon3a"><p id="i3869">Beinmargstoksisitet er  oftest dosebegrensende for cytostatika&#x2011; og strålebehandling. Ved  å tilføre hematopoetiske stamceller og progenitorceller (mer modne  forstadier) etter høydose kjemo&#x2011; og radioterapi kan behandlingsintensiteten  økes, fordi beinmargstoksisitet da ikke er dosebegrensende. Man  kan benytte hematopoetiske stamceller fra beinmarg eller celler  høstet i perifert blod (PBPC) etter mobilisering fra beinmarg ved  hjelp av cytokiner (oftest G&#x2011;CSF) i kombinasjon med cytostatika.  Disse cellepopulasjonene inneholder foruten stamceller også progenitorceller  som er viktige for rekonstitusjon av trombocytter, granulocytter  og immunkompetente celler etter myelosuppressiv/&#x2011;ablativ behandling.  Stamceller fra beinmarg eller blod har nå i stor grad erstattet  bruk av beinmarg og gir en raskere restitusjon. Stamceller (ev.  beinmarg) kan transplanteres fra et individ til et annet HLA&#x2011;forlikelig  individ (allogen transplantasjon), eller et individ kan få reinfundert  egne celler (autolog transplantasjon) etter gjennomført myelosuppressiv/&#x2011;ablativ  behandling. Allogen transplantasjon benyttes ved tilstander hvor  det er holdepunkter for at pasientens egne hematopoetiske stamceller  kan være malignt transformert eller tilblandet maligne celler fra  andre vev. Ved en vellykket transplantasjon etablerer  transplantatet lymfohematopoese hos mottakeren.</p></p>	<UL type="circle">
		<LI id="i3871"><p id="i3872"><strong>Høydosebehandling med allogen stamcelletransplantasjon</strong> er  en etablert behandling som kan gi helbredelse ved enkelte former  for akutt levkemi (ALL og AML) og kronisk myelogen levkemi hos yngre  pasienter. Slik behandling er også aktuell ved myelodysplastisk  syndrom, alvorlig aplastisk anemi, myelomatose og enkelte sjeldne tilstander.  Ved langtkommen kronisk lymfatisk levkemi og langtkomne lymfomer  ser det ut til at allogen stamcelletransplantasjon er kurativ, eller  gir lang overlevelse.</p><br>		</LI>
		<LI id="i3873"><p id="i3874"><strong>Høydosebehandling med autolog stamcellestøtte  (HMAS)</strong> er etablert  ved enkelte former av malignt lymfom, ved myelomatose, testikkelkreft  og Ewing sarkom. Behandlingen er noen ganger også aktuell for barn,  spesielt ved nevroblastom med metataser. HMAS er under utprøving  ved enkelte andre kreftformer.</p><br>		</LI>
	</UL>
</div><div id="i3875" class="seksjon3"><h3  id="i3876">T2.1.5&nbsp;Profylakse og behandling av kvalme og brekninger</h3>
<div id="i238869" class="revidert">
<p class="reviderta"><p id="i238870">Publisert: 20.06.2010</p></p></div>
<p class="seksjon3a"><p id="i3877">Antiemetisk behandling  av pasienter som får cytostatika er svært viktig både for å hjelpe pasienten  subjektivt og for å kunne gjennomføre kjemoterapien effektivt.</p></p>
<p class="seksjon3a"><p id="i3878">De aller fleste cytostatika  gir kvalme og brekningstendens. Men graden og tidsforløpet for den  emetiske virkningen varierer for de forskjellige stoffene. Problemet  er størst ved høydosert intens kjemoterapi og øker ved kombinasjon  av flere legemidler. Plagsomme kvalmereaksjoner kan også komme ved  moderate doser.</p></p>	<UL type="circle">
		<LI id="i3880"><p id="i3881"><em>Spesielt sterk emetisk</em> effekt  har: Cisplatin, dakarbazin og doksorubicin (bortsett fra ved lavdosebehandling).  I høye doser: Cyklofosfamid, ifosfamid, cytarabin og karboplatin.  I kombinasjonsregimer vil også flere andre cytostatika være betydelig  kvalmefremkallende.</p><br>		</LI>
		<LI id="i3882"><p id="i3883"><em>Middels sterk emetisk</em> effekt  har f.eks. taxaner (paklitaxel, docetaxel), cyklofosfamid (ofte langsomt  innsettende og protrahert effekt), irinotekan og nitrosureaforbindelser.</p><br>		</LI>
		<LI id="i3884"><p id="i3885"><em>Relativt lite uttalt  emetisk</em> effekt har f.eks. fluorouracil, metotreksat (dog sterkt kvalmefremkallende  ved høydosebehandling), klorambucil (i vanlige doser), bleomycin, vinkaalkaloidene  og etoposid.</p><br>		</LI>
	</UL>
<div id="i3886" class="sub8"><h5  id="i3887">Viktige prinsipper</h5>
	<UL type="circle">
		<LI id="i3889"><p id="i3890">Det  er viktig å berolige og inngi trygghet. Informer om behandlingen,  risikoen for kvalme og om antiemetisk profylakse og behandling som  vil bli gitt. Gi ev. angstdempende og sederende midler. Det er viktig  å benytte seg av placeboeffekten. Pasienten bør derfor informeres  om det aktuelle legemidlets effektivitet og at det er det beste  i den aktuelle situasjonen.</p><br>		</LI>
		<LI id="i3891"><p id="i3892">Start  allerede fra første cytostatikakur med optimal antiemetisk terapi  for å forsøke å motvirke den forsterkningen av kvalmereaksjonen  som ofte skjer ved fornyede kurer (angst, betingete reflekser).</p><br>		</LI>
		<LI id="i3893"><p id="i3894">Velg  på forhånd type kvalmebehandling (legemidler, dosering, varighet  osv.) etter hvor sterkt kvalmefremkallende det aktuelle cytostatikaregimet  erfaringsmessig er.</p><br>		</LI>
		<LI id="i3895"><p id="i3896">Start  antiemetisk behandling før cytostatikakuren gis (1&#x2013;2 timer før;  ev. kort tid før ved intravenøs administrasjon av antiemetikum).</p><br>		</LI>
		<LI id="i3897"><p id="i3898">Er  pasienten allerede kvalm, gis legemidlene parenteralt eller rektalt.</p><br>		</LI>
	</UL>
</div><div id="i3899" class="sub8"><h5  id="i3900">Antiemetiske midler</h5>
	<UL type="circle">
		<LI id="i3902"><p id="i3903"><em>Serotoninantagonistene</em><strong> </strong>(ondansetron,  granisetron, tropisetron, palonosetron). Disse har sterk antiemetisk  effekt og er best ved den initiale kvalmen. Medikamentene bør være førstevalg  ved relativt høyemetogen kjemoterapi og andre tilfeller der man  ikke kommer til målet ved mer konvensjonell antiemetisk terapi.  Detaljer om dosering og antiemetiske behandlingsregimer er gitt  nedenfor.</p><br>		</LI>
		<LI id="i3904"><p id="i3905"><em>Metoklopramid:</em> Dette  er et effektivt antiemetikum, virker sentralt og stimulerer gastrointestinal  motilitet. Det må tilføres med korte intervaller pga. kort plasmahalveringstid.  Bivirkningene, som vanligvis er få ved moderat dosering, kan være meget  plagsomme hos yngre pasienter (ekstrapyramidale reaksjoner). Stoffet  virker også ved forsinket kvalme.</p><br>		</LI>
		<LI id="i3906"><p id="i3907"><em>Aprepitant:</em> Dette  er et nyere antiemetisk middel (se s.  <a id="aSeksjon2X" class="ref" href="../L/L19.2.htm" title="Nevrokinin 1-antagonist">Nevrokinin 1-antagonist</a>), som virker  som antagonist på nevrokinin 1 (NK<Sub>1</Sub>)-reseptorer. Det  har vist god effekt ved både akutt og forsinket kvalme og er foreløpig  godkjent for cisplatinindusert kvalme.</p><br>		</LI>
		<LI id="i3908"><p id="i3909"><em>Glukokortikoider:</em> Høye  doser glukokortikoider (vanligvis deksametason 10&#x2013;20 mg) har god  effekt mot kvalme og brekninger indusert av cytostatika. Glukokortikoider  benyttes særlig i kombinasjon med andre antiemetika.</p><br>		</LI>
		<LI id="i3910"><p id="i3911"><em>Antipsykotika</em>:  Disse har både kvalmestillende og sederende virkning. Mot cytostatikakvalme  brukes fortrinnsvis fentiaziner av piperazingruppen (særlig proklorperazin)  eller butyrofenoner (haloperidol). Disse har stor tendens til å  gi ekstrapyramidale bivirkninger. Ønsker en ekstra kraftig sedativ  effekt, anvendes særlig klorpromazin eller levomepromazin.</p><br>		</LI>
		<LI id="i3912"><p id="i3913"><em>Benzodiazepiner</em> har  i seg selv ingen spesifikk antiemetisk effekt, men er ofte nyttige  i kombinasjon med spesifikke antiemetika, spesielt ved betinget  kvalme, antakelig ved å dempe angst.</p><br>		</LI>
	</UL>
</div><div id="i3914" class="sub8"><h5  id="i3915"><strong>Aktuelle opplegg</strong></h5>
<div id="i3916" class="def"><h5  id="i3917">Kvalmebehandling</h5>

<p class="defa"><p id="i3918">Ved høyemotogene cytostatika  som cisplatin oppnås best kontroll over kvalme og brekninger med  trippelbehandling med en 5-HT<Sub>3</Sub>-antagonist, deksametason  og en NK<Sub>1</Sub>-antagonist (aprepitant). For de fleste antiemetika  vil det være behov for daglig tilførsel og avslutning 2&#x2013;3 dager  etter kur. For palonosetron vil det være nok å gjenta behandlingen  dag 3.</p></p>
<p class="defa"><p id="i3919">Basert på internasjonale  retningslinjer og når kjemoterapi gis i løpet av én dag anbefales følgende  antiemetiske behandling:</p></p>	<OL>
		<LI id="i3921"><p id="i3922"><em>Sterk kvalme/brekninger</em></p><br>	<UL type="circle">
		<LI id="i3924"><p id="i3925">5-HT<Sub>3</Sub>-antagonist  dag 1, for eksempel ondansetron 24 mg peroralt eller 8 mg i.v. (alternativt  tropisetron 5 mg i.v., palonosetron 0,25 mg eller granisetron 3 mg).</p><br>		</LI>
		<LI id="i3926"><p id="i3927">Deksametason  12 mg peroralt dag 1. 8 mg peroralt dag 2 og 3.</p><br>		</LI>
		<LI id="i3928"><p id="i3929">Aprepitant  125 mg peroralt dag 1. 80 mg peroralt dag 2 og 3.</p><br>		</LI>
	</UL>
		</LI>
		<LI id="i3930"><p id="i3931"><em>Moderat kvalme.</em> (Kombinasjoner  uten cisplatin, men med f.eks. doksorubicin og/eller cyklofosfamid,  taxaner):</p><br>	<UL type="circle">
		<LI id="i3933"><p id="i3934">5-HT<Sub>3</Sub>-antagonist  dag 1, f.eks. ondansetron 8 mg i.v./peroralt to ganger daglig.</p><br>		</LI>
		<LI id="i3935"><p id="i3936">Deksametason  8 mg i.v. dag 1. 8 mg peroralt dag 2 og 3.</p><br>		</LI>
		<LI id="i3937"><p id="i3938">eventuelt  aprepitant 125 mg peroralt dag 1. 80 mg peroralt dag 2 og 3.</p><br>		</LI>
	</UL>
		</LI>
		<LI id="i3939"><p id="i3940"><em>Lavemetogene kurer.</em></p><br>	<UL type="circle">
		<LI id="i3942"><p id="i3943">Metoklopramid  20 mg i.v. før cytostatika.</p><br>		</LI>
		<LI id="i3944"><p id="i3945">Metoklopramid  20 mg peroralt gitt etter 4 og ev. 8 timer.</p><br>		</LI>
		<LI id="i3946"><p id="i3947">Eventuelt  5-HT<Sub>3</Sub>-antagonist dag 1, f.eks. ondansetron 8 mg i.v./peroralt  to ganger daglig.</p><br>		</LI>
	</UL>
		</LI>
	</OL>
</div><div id="i3948" class="def"><h5  id="i3949">Angstdempende behandling</h5>

<p class="defa"><p id="i3950">Diazepam bør gis før og  under kur til engstelige pasienter og til pasienter med psykogen/betinget  kvalme. </p></p></div><div id="i3951" class="def"><h5  id="i3952"><strong>Vedlikeholdsbehandling</strong></h5>

<p class="defa"><p id="i3953">Dag 2&#x2013;3: Serotoninantagonister  f.eks. ondansetron 8 mg peroralt <Spesfont Font = "Symbol">x</Spesfont> 2  eller metoklopramid 10&#x2013;20 mg <Spesfont Font = "Symbol">x</Spesfont> 3&#x2013;4  peroralt.</p></p></div><div id="i3954" class="def"><h5  id="i3955">Tiltak ved spesielt  kraftige brekningsreaksjoner</h5>

<p class="defa"><p id="i3956">Oppnås ikke tilfredsstillende  effekt av behandling som beskrevet ovenfor, kan en forsøke følgende  alternativer hos voksne: </p></p>	<UL type="circle">
		<LI id="i3958"><p id="i3959">Høydoseantipsykotika  (f.eks. klorpromazin 50&#x2013;100 mg).</p><br>		</LI>
		<LI id="i3960"><p id="i3961">Kombinasjon  av diverse antiemetika.</p><br>		</LI>
	</UL>
</div><div id="i3962" class="def"><h5  id="i3963">Bivirkninger og forholdsregler</h5>

<p class="defa"><p id="i3964">Metoklopramid (og antipsykotika)  gir i høye doser ekstrapyramidale bivirkninger med tremor, uro,  rastløshet, akatisi og dystoni. Særlig akutte dystonier kan være  dramatiske. Antiparkinsonmidler av antikolinerg type kan dempe reaksjonen,  f.eks. biperiden (5&#x2013;10 mg i.m. eller langsomt i.v.). Serotoninantagonistene  kan gi hodepine og obstipasjon.</p></p></div></div><div id="i3965" class="sub8"><h5  id="i3966">Kvalmebehandling  hos barn</h5>

<p class="sub8a"><p id="i3967">Serotoninantagonister  (5-HT<Sub>3</Sub>-antagonister) er førstevalg i kvalmebehandling  hos barn. Ved sterk kvalme/brekninger gis serotoninantagonister,  f.eks. ondansetron 5 mg/m<Sup>2</Sup> i.v. før kur og deretter <Spesfont Font = "Symbol">x</Spesfont> 2&#x2013;3 eller 4&#x2013;8 mg peroralt ev. kombinert  med deksametason 10 mg/m<Sup>2</Sup>.</p></p>
<p class="sub8a"><p id="i3968">Også ved moderat kvalme brukes primært serotoninantagonister.  Fordi barn er spesielt utsatt for ekstrapyramidale bivirkninger,  bør metoklopramid unngås.</p></p><div id="i3969" class="tone"><h5  id="i3970"><strong>Legemiddelomtaler og preparater, </strong>se</h5>

<p class="tonea"><p id="i3971"> <a id="aSeksjon3X#i58663" class="xref" href="../L/L6.3.htm#i58663" title="Kryssreferanse">L6.3.6 Antikolinergika</a>.</p></p>
<p class="tonea"><p id="i3972"> <a id="aSeksjon2X" class="xref" href="../L/L5.2.htm" title="Kryssreferanse">L5.2 Antipsykotika</a>.</p></p>
<p class="tonea"><p id="i3973"> <a id="aSeksjon3X#i51336" class="xref" href="../L/L5.1.htm#i51336" title="Kryssreferanse">L5.1.1 Benzodiazepiner</a>.</p></p>
<p class="tonea"><p id="i3974"> <a id="aSeksjon4X#i58718" class="xref" href="../L/L6.3.htm#i58718" title="Kryssreferanse">L6.3.6.2 Biperiden</a>.</p></p>
<p class="tonea"><p id="i3975"> <a id="aSeksjon4X#i44351" class="xref" href="../L/L3.7.htm#i44351" title="Kryssreferanse">L3.7.1.7 Deksametason</a>.</p></p>
<p class="tonea"><p id="i3976"> <a id="aSeksjon4X#i51422" class="xref" href="../L/L5.1.htm#i51422" title="Kryssreferanse">L5.1.1.2 Diazepam</a>.</p></p>
<p class="tonea"><p id="i3977"> <a id="aSeksjon3X#i44000" class="xref" href="../L/L3.7.htm#i44000" title="Kryssreferanse">L3.7.1 Glukokortikoider  for systemisk effekt og lokal injeksjon</a>.</p></p>
<p class="tonea"><p id="i3978"> <a id="aSeksjon3X#i78308" class="xref" href="../L/L19.1.htm#i78308" title="Kryssreferanse">L19.1.1 Granisetron</a>.</p></p>
<p class="tonea"><p id="i3979"> <a id="aSeksjon4X#i52565" class="xref" href="../L/L5.2.htm#i52565" title="Kryssreferanse">L5.2.3.3 Haloperidol</a>.</p></p>
<p class="tonea"><p id="i3980"> <a id="aSeksjon4X#i52222" class="xref" href="../L/L5.2.htm#i52222" title="Kryssreferanse">L5.2.1.2 Klorpromazin</a>.</p></p>
<p class="tonea"><p id="i3981"> <a id="aSeksjon4X#i52292" class="xref" href="../L/L5.2.htm#i52292" title="Kryssreferanse">L5.2.1.4 Levomepromazin</a>.</p></p>
<p class="tonea"><p id="i3982"> <a id="aSeksjon3X#i78551" class="xref" href="../L/L19.3.htm#i78551" title="Kryssreferanse">L19.3.1 Metoklopramid</a>.</p></p>
<p class="tonea"><p id="i3983"> <a id="aSeksjon2X" class="xref" href="../L/L19.2.htm" title="Kryssreferanse">L19.2 Nevrokinin 1-antagonist</a>.</p></p>
<p class="tonea"><p id="i3984"> <a id="aSeksjon3X#i78335" class="xref" href="../L/L19.1.htm#i78335" title="Kryssreferanse">L19.1.2 Ondansetron</a>.</p></p>
<p class="tonea"><p id="i3985"> <a id="aSeksjon3X#i78438" class="xref" href="../L/L19.1.htm#i78438" title="Kryssreferanse">L19.1.3 Palonosetron</a>.</p></p>
<p class="tonea"><p id="i3986"> <a id="aSeksjon4X#i52376" class="xref" href="../L/L5.2.htm#i52376" title="Kryssreferanse">L5.2.2.2 Proklorperazin</a>.</p></p>
<p class="tonea"><p id="i3987"> <a id="aSeksjon2X" class="xref" href="../L/L19.1.htm" title="Kryssreferanse">L19.1 Serotoninantagonister</a>.</p></p>
<p class="tonea"><p id="i3988"> <a id="aSeksjon3X#i78459" class="xref" href="../L/L19.1.htm#i78459" title="Kryssreferanse">L19.1.4 Tropisetron</a>.</p></p></div></div></div><div id="i3989" class="seksjon3"><h3  id="i3990">T2.1.6&nbsp;Støttebehandling</h3>
<div id="i238871" class="revidert">
<p class="reviderta"><p id="i238872">Publisert: 20.06.2010</p></p></div>
<p class="seksjon3a"><p id="i3991">Det har stor betydning  at det etableres et godt forhold mellom pasient og lege/sykepleier,  slik at pasienten føler seg trygg. Primærlegen bør spille en viktig  rolle bl.a. i oppfølgingen av pasientene.</p></p>
<p class="seksjon3a"><p id="i3992">Foruten kirurgi, strålebehandling  og medikamentell behandling med cytostatika og hormoner, bør disse  tiltak overveies:</p></p>	<OL>
		<LI id="i3994"><p id="i3995">Bedring  av næringsinntak: Måltidene bør være vel tilberedt. Antiemetika  og analgetika gis før måltidet om pasienten plages av kvalme eller  smerter. Ved stomatitt, munnsår og svelgproblemer må maten finfordeles  ev. være flytende. For varm, for sur og for krydret mat bør unngås.  God munnhygiene, og ev. et lokalanestetikum (lidokain mikstur eller  gel) kan være nyttig ved stomatitt. Soppinfeksjon i munnhule og  svelg kan kreve behandling med nystatin eller amfotericin B. Hos  barn med alvorlig ernæringsproblem kan det være aktuelt med nasogastrisk  sonde eller perkutan endoskopisk gastrostomi, som ofte er å foretrekke  fremfor parenteral næringstilførsel.</p><br>		</LI>
		<LI id="i3996"><p id="i3997">Vitamintilskudd  ved nedsatt næringstilførsel. Jerntilskudd hvis pasienten mister  jern ved stadig blodtap.</p><br>		</LI>
		<LI id="i3998"><p id="i3999">Ernæringstilskudd  i form av næringskonsentrater vurderes hvis pasienten får lite i  seg. Ev. parenteral ernæring.</p><br>		</LI>
		<LI id="i4000"><p id="i4001">Glukokortikoider  og megestrol kan i visse tilfeller ha god effekt på matlyst og allmenntilstand.</p><br>		</LI>
		<LI id="i4002"><p id="i4003">Smertestillende  og beroligende midler. Ofte er det gunstig å kombinere disse legemidlene.</p><br>		</LI>
	</OL>

<p class="seksjon3a"><p id="i4004">Se  <a id="aSeksjon1X23416" class="xref" href="../T/T21.htm#i23416" title="Kryssreferanse">T21 Palliativ behandling</a> og spesiallitteratur.</p></p>
<p class="seksjon3a"><p id="i4005">NB! Cancerpasienter får  refundert bl.a. analgetika, sovemedisiner, kvalmestillende og avførende  midler etter spesielle regler fra NAV. Man må oppgi diagnosekode  med ICD nr. og oppgi kode &#x2013; 90 for smertestillende legemidler, &#x2013;  53 for palliasjon av gastrointestinale symptomer og &#x2013; 50 for cytostatika.</p></p>
<p class="seksjon3a"><p id="i4006">Kreftforeningen har en  rekke tilbud til pasientene. Den organiserer pasientforeninger,  har egne kreftsykepleiere og servicesentra i alle landsdeler og  gir ut informasjonsmateriell. Foreningen kan også gi økonomisk hjelp  til kreftsyke og deres familier. Opplysninger kan fås ved henvendelse  til lokale kontorer eller til hovedkontoret (se <em>www.kreftforeningen.no</em>).</p></p></div></div></article></section>
</div>
</div>

</body>
</html>