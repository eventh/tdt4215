<!DOCTYPE html>
<html lang="no">
<head>
	<title>Norsk legemiddelh&aring;ndbok - T24.1</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
<li><a href="T24.1.htm#i27111">T24.1.1&nbsp;Røntgenundersøkelser</a>
<ul><li><a href="T24.1.htm#i27120">T24.1.1.1&nbsp;Computertomografi </a></li>
<li><a href="T24.1.htm#i27126">T24.1.1.2&nbsp;Digital subtraksjonsangiografi</a></li>
</ul></li><li><a href="T24.1.htm#i27130">T24.1.2&nbsp;Ultralydundersøkelser</a>
</li><li><a href="T24.1.htm#i27142">T24.1.3&nbsp;Magnetisk  resonanstomografi</a>
</li><li><a href="T24.1.htm#i27151">T24.1.4&nbsp;Intervensjonsradiologi</a>
</li></ul></div>
</nav>
<article id="content" >
<div id="i27104" class="seksjon2"><h2  id="i27105">T24.1&nbsp;Radiologi</h2>
<div id="i238541" class="revidert">
<p class="reviderta"><p id="i238542">Publisert: 20.06.2010</p></p></div><div id="i27106" class="def"><h5  id="i27107">Generelt</h5>

<p class="defa"><p id="i27108">Radiologisk diagnostikk  har hatt en enorm utvikling de senere år. Utvikling innen elektronikk  og datakraft/software har forbedret de eldre bildedannende teknikker,  og nyutvikling har gitt nye diagnostiske muligheter. I tillegg er  den radiologiske avdeling blitt filmløs, samtlige radiologiske prosedyrer/undersøkelser  kan i dag digitaliseres. Utvikling innen telemedisin og teleradiologi  har satt sitt preg på de fleste avdelinger. Transport av røntgenbilder  over nett skjer raskt og effektivt og muliggjør ekspertvurderinger/«second opinion»  umiddelbart etter at en undersøkelse på pasient er gjort på annet  sykehus. Digitaliseringen av røntgenavdelingene bidrar også til  at klinikerne kan få tilgang til røntgenbilder på sin egen PC.</p></p>
<p class="defa"><p id="i27109">Radiologiske avdelinger  har gjennom intervensjonsradiologien fått nye, terapeutiske oppgaver.  Utvikling av nye katetre, ledere, ballonger, metallstrømper (stenter), emboliseringsmateriell  og farmaka har utvidet radiologens arbeidsområde. Henvisende lege må  i større grad enn tidligere konsultere radiologen om den diagnostiske  og terapeutiske verdi, og om risiko for bivirkninger og komplikasjoner  ved ulike undersøkelser/prosedyrer. Radiologen har imidlertid ansvaret  for undersøkelsen/behandlingen. Både henvisende lege og den radiologiske  avdelingen har et ansvar for å gjøre pasienten oppmerksom på hensikten  med undersøkelsen/behandlingen, og hvilket ubehag/risiko den kan  medføre. Henvisende lege bør også være oppmerksom på at i henhold  til Statens strålevern og EU-direktiv (47/97), skal metoder uten  ioniserende stråling (ultralyd, MR) foretrekkes hvis jevnbyrdige  resultater kan oppnås.</p></p>
<p class="defa"><p id="i27110">Ved mange røntgen- og  MR-undersøkelser vil man ta i bruk kontrastmidler. Disse brukes  for å forandre vevenes eller kroppsvæskenes egenskaper i forhold  til bildediagnostisk apparatur. Kontrastmidlene forandrer attenuasjon-,  signal&#x2011; og støyforholdet slik at man kan fremstille, fremheve eller  avdempe enkelte strukturer i forhold til det bildet teknikken ellers  ville ha gitt. I tillegg til det morfologiske, ønsker man ofte funksjonelle  aspekter fremstilt, f.eks. fokal gjennomblødning, vev eller organers  kontrastoppladning/kontrastutskillelse, motilitet, passasjehindere  etc. Henvisende lege <em>må</em> gjøre  radiologisk avdeling oppmerksom på kjent allergi eller tidligere  reaksjon på kontrastmidler, astma eller alvorlig hjertesvikt, likeså diabetes,  alvorlig nyresykdom eller myelomatose. De fleste avdelinger vil  kreve opplysninger om kreatinin ved henvisning til undersøkelser  som krever bruk av kontrastmidler. Se  <a id="aSeksjon2X" class="xref" href="../L/L24.1.htm" title="Kryssreferanse">L24.1 Røntgenkontrastmidler</a>.</p></p></div><div id="i27111" class="seksjon3"><h3  id="i27112">T24.1.1&nbsp;Røntgenundersøkelser</h3>
<div id="i239551" class="revidert">
<p class="reviderta"><p id="i239552">Publisert: 20.06.2010</p></p></div><div id="i27113" class="def"><h5  id="i27114">Generelt</h5>

<p class="defa"><p id="i27115">Konvensjonelle røntgenundersøkelser,  som f.eks. røntgen toraks og skjelettundersøkelser, gjøres raskt  med svært liten strålebelastning. Aktsomhet må utvises overfor gravide  og mulig gravide, særlig i 7.&#x2013;15. uke. Se Strålevern Info 2005:15  «Graviditet og røntgenstråling» fra Statens strålevern, <em>www.nrpa.no</em></p></p></div><div id="i27116" class="tone"><h5  id="i27117"><strong>Legemiddelomtaler  og preparater,</strong> se:</h5>

<p class="tonea"><p id="i27118"> <a id="aSeksjon2X" class="xref" href="../L/L24.1.htm" title="Kryssreferanse">L24.1 Røntgenkontrastmidler</a>.</p></p></div><div id="i27119" class="seksjon4"><h4  id="i27120">T24.1.1.1&nbsp;Computertomografi </h4>
<div id="i240963" class="revidert">
<p class="reviderta"><p id="i240964">Publisert: 20.06.2010</p></p></div><div id="i27121" class="def"><h5  id="i27122">Generelt</h5>

<p class="defa"><p id="i27123">I et stativ (gantry),  vinkelrett på pasientens lengdeakse, roterer et røntgenrør omkring  pasienten. Røret sender stråler til detektorer på motsatt side av  pasienten. Røntgenstrålene svekkes ulikt etter hvilke kroppsvev  de passerer gjennom. Ved krysspeiling kan computeren regne ut den  relative svekkelsen (attenuasjonen) i hvert punkt av et tverrsnitt  i kroppen. Ved å gi områder med samme attenuasjon samme gråtone,  kan man rekonstruere tverrsnittet som en skive av kroppen på en  TV&#x2011;skjerm. Svært ofte gir man samtidig kontrastmidler intravenøst  for å kunne identifisere blodkar og skjelne strukturers ulike vaskulariseringer.  Peroral kontrast avgrenser tarmer mot annet vev. Computertomografi  (CT) har revolusjonert store deler av røntgendiagnostikken.</p></p>
<p class="defa"><p id="i27124">Den siste utviklingen  er multi-detektor-CT  (MDCT). Denne har flere detektorer som registrerer mottatt stråling,  og det dannes flere snitt parallelt. Dette har økt hastigheten på  en CT-undersøkelse betydelig. Ved kontinuerlig opptak av et helt  segment i kroppen kan kroppssnitt fremstilles i forskjellige plan.  Pga. raskt opptak kan et større område undersøkes mens kontrasten  er i samme fase, f.eks. arteriefasen. Blodårer kan derfor fremstilles  som «angiogrammer». Med informasjon fra et volum kan f.eks. kompliserte  brudd fremstilles tredimensjonalt. For pasienten tar undersøkelsen  kortere tid, og mer informasjon er tilgjengelig. Moderne CT har  særlig «revolusjonert» traumatologien, hvor man raskt kan få oversikt  over skadeomfanget til en multitraumatisert pasient. Non-invasiv  tredimensjonal fremstilling av blodårer/organer/hulrom (f.eks. CT-angiografi,  «endoskopi» av luftveiene og CT «kolonoskopi») er nå mulig. De nyeste  CT-maskinene har dosereduserende teknikker, men fortsatt representerer  CT en metode med en forholdsvis stor stråledose.</p></p></div></div><div id="i27125" class="seksjon4"><h4  id="i27126">T24.1.1.2&nbsp;Digital subtraksjonsangiografi</h4>
<div id="i240965" class="revidert">
<p class="reviderta"><p id="i240966">Publisert: 20.06.2010</p></p></div><div id="i27127" class="def"><h5  id="i27128">Generelt</h5>

<p class="defa"><p id="i27129">Den tekniske utviklingen  har ført til bedre angiografiutstyr, der røntgensignalet kan computerbehandles  både under og etter selve pasientundersøkelsen. Ved digital subtraksjonsangiografi  (DSA) tar man en kort bildesekvens rett før hovedopptaket med injeksjon  av kontrast i blodkar. Computeren kan etterpå behandle de to sekvensene  slik at bare forskjellen mellom dem blir vist på skjermen, dvs.  de kontrastfylte blodkarene. På denne måten kan man få optimale  fremstillinger av kartreet med tynnere katetre og små kontrastmengder.  Det kan gjøres opptak med variabelt antall bilder per sekund, som  gir innblikk i patofysiologien. Utviklingen innen utstyr og katetre  har gjort at mange angiografier kan gjøres poliklinisk. Siste utvikling  er 3D angiografi der røntgenrøret roterer i ønsket hastighet rundt  pasienten mens kontrast injiseres. Dette har vist seg særlig nyttig  i planlegging før kateterbasert behandling av utposning på intracerebrale  blodårer (aneurismer), se  <a id="aSeksjon3X" class="xref" href="../T/T24.1.htm" title="Kryssreferanse">T24.1 Intervensjonsradiologi</a>.</p></p></div></div></div><div id="i27130" class="seksjon3"><h3  id="i27131">T24.1.2&nbsp;Ultralydundersøkelser</h3>
<div id="i239553" class="revidert">
<p class="reviderta"><p id="i239554">Publisert: 20.06.2010</p></p></div><div id="i27132" class="def"><h5  id="i27133">Generelt</h5>

<p class="defa"><p id="i27134">Bildedannende ultralydapparat  kan sammenlignes med ekkolodd. Det består av et lydhode som holdes  inntil pasienten, og som sender ut ultralydbølger med frekvenser  som kan ligge på 2&#x2013;20 MHz (millioner svingninger per sekund). Samme  lydhode virker også som mottaker og registrerer reflekterte ultralydbølger  fra kroppens indre. Elektronikken i apparatet registrerer tiden  mellom utsendt ultralyd og mottatt ekko og kan avtegne det reflekterende punkt  på en skjerm. Lysstyrken avhenger av mengden reflektert lyd, men  lokalisasjonen bestemmes av tiden mellom utsendt og mottatt signal.  På denne måten bygges det opp et bilde som varierer med de biologiske  vevs akustiske egenskaper. Bildet oppdateres på skjermen mange ganger  i sekundet, slik at man får inntrykk av et todimensjonalt levende  bilde med f.eks. fosterbevegelser og arteriepulsasjoner (real&#x2011;time  ultrasonografi).</p></p>
<p class="defa"><p id="i27135">Med de energiintensiteter  som brukes i ultralyddiagnostikk har det ikke vært påvist skadevirkninger  for pasientene. Lydbølgene beveger seg rettlinjet i vann og vev,  men totalreflekteres ved overgang til luft. I mineralisert knokkelvev  reflekteres også mye av ultralydbølgene. Ultralyddiagnostikken blir  vesentlig forstyrret av tarmgass og kan ikke brukes gjennom luftfylt  lungevev. Undersøkeren må finne «vindu» til bløtvev uten at knokler eller  luft/gass kommer i veien. Fettvev er ofte ekkorikt og har spesielle  akustiske egenskaper sammenlignet med annet bløtdelsvev. Det kan  være vanskelig, av og til umulig, å få gode ultralydundersøkelser  av overvektige pasienter.</p></p>
<p class="defa"><p id="i27136">Nye ultralydapparater  har i dag et større bruksområde enn tidligere, fordi det nå lages dedikerte  lydhoder beregnet på forskjellige problemstillinger. Ultralyd er  særlig anvendbart til å undersøke galleveier, lever, nyrer, thyreoidea,  lymfeknuter, andre luft/gassfrie parenkymatøse organer, foster,  intrakranielt hos nyfødte (premature), hjertets bevegelighet etc. Ultralyd  brukes også til å vurdere enkelte områder av muskel-, skjelettsystemet,  f.eks skulderleddet. Metoden er meget utbytterik og ikke invasiv,  men er brukeravhengig og må utføres med kompetanse. Det er utviklet  kontrastmidler for ultralyd, men de benyttes i liten grad i den  kliniske hverdag, selv om de nå har en økende bruk.</p></p>
<p class="defa"><p id="i27137"><em>Doppler ultralyd</em> er  en teknikk som registrerer partikler i bevegelse, f.eks. blodceller. Dupleksdoppler  er et todimensjonalt bilde som viser retning og størrelse på aktuell  blodåre. Ved hjelp av en bevegelig markør kan en måle absolutte  blodstrømshastigheter i et avgrenset område. I tillegg kan en måle  blodårens tverrsnittsareal og dermed beregne blodstrømsvolum. Fargedoppler  er en videreutvikling og gir en todimensjonal fremstilling av blodstrømshastighetene.  Alt stasjonært vev er i gråtoner, mens blod i bevegelse har fått  en fargekode bestemt etter retning og hastighet. Over en arteriestenose  vil eksempelvis hastigheten være større enn ellers i åren. I tromboserte  vener vil man påvise manglende fri blodstrøm. Doppler er særlig  viktig for diagnostikk av trange halspulsårer og til evaluering  av gjennomblødning til transplanterte organer (f.eks nyrer).</p></p>
<p class="defa"><p id="i27138">Ultralydundersøkelser  av nyrer er en rask og sikker måte å påvise hydronefrose og patologiske  prosesser i parenkymet. Ved spørsmål om obstruksjon av urinveier  hos gravide bør man bruke ultralyd/Doppler som første undersøkelse.</p></p></div><div id="i27139" class="tone"><h5  id="i27140"><strong>Legemiddelomtaler  og preparater,</strong> se:</h5>

<p class="tonea"><p id="i27141"> <a id="aSeksjon2X" class="xref" href="../L/L24.2.htm" title="Kryssreferanse">L24.2 Kontrastmidler  for ultralyd</a>.</p></p></div></div><div id="i27142" class="seksjon3"><h3  id="i27143">T24.1.3&nbsp;Magnetisk  resonanstomografi</h3>
<div id="i239555" class="revidert">
<p class="reviderta"><p id="i239556">Publisert: 20.06.2010</p></p></div>
<p class="seksjon3a"><p id="i27144">Metoden benytter et  sterkt magnetfelt og radiobølger. Pasienten plasseres i et meget  kraftig magnetfelt &#x2013; så kraftig at det er kontraindisert for pasienter/personell  med pacemaker, implanterte defibrillatorer, nervestimulatorer, stimulatorer  eller visse innopererte metallegemer. Innopererte magnetisk styrte  shunter (som brukes i behandling av hydrocephalus) kan endres i  MR-maskinen.</p></p>
<p class="seksjon3a"><p id="i27145">I et eksternt magnetfelt,  som i en magnettomograf, vil hydrogenkjernene (protoner) i kroppen  svinge med en spesiell resonansfrekvens som er proporsjonal med magnetfeltsstyrken.  Sender man inn radiobølger med samme frekvens, vil noe av energien  fra disse absorberes for deretter å frigjøres når man skrur av senderen.  De radiobølgene som da kommer ut, fanges opp av mottakerspoler (antenner)  og brukes til å rekonstruere gråtonebilder i hvilket som helst plan  av kroppen. Gråtonene i bildet er proporsjonal med signalstyrken  som igjen er avhengig av protontettheten i de ulike strukturene  i kroppen.</p></p>
<p class="seksjon3a"><p id="i27146">Foruten sentralnervesystemet,  har metoden vist seg særlig egnet til undersøkelse av muskler, ledd,  skjelett og galleveier, samt organene i bekkenet. Kvaliteten på  en MR&#x2011;undersøkelse er avhengig av at det ikke er bevegelse av organet  som undersøkes eller naboorganer, selv om dette er blitt stadig  mindre viktig med nyere maskiner som har raskere bildeopptak. For undersøkelse  av f.eks hjertet er det viktig at undersøkelsen kan styres etter  EKG. Nye magneter og ny software har gjort det mulig med raske «hold-pusten»  opptak med god bildemessig kvalitet.</p></p>
<p class="seksjon3a"><p id="i27147">For å studere blodkar  er MR&#x2011;angiografi et alternativ til konvensjonelle angiografiske teknikker.  Ved å endre på forskjellige parametre kan en få fremstilt enten  arteriene eller venene. Metoden er ikke&#x2011;invasiv. Kontrastforsterket  MR-angiografi og raskere bordforflytning har gitt detaljert informasjon  om blodårers beskaffenhet vi tidligere bare så med konvensjonell angiografi.  Ved spørsmål om tumores, inflammasjon eller infeksjon, er MR ofte  den mest sensitive metoden. Det er likevel ofte nødvendig å gi et  MR-kontrastmiddel for å se etter hyperemi og patologisk kontrastopptak.  Det er god erfaring med kontrastmidler som inneholder det paramagnetiske  metallionet gadolinium. Disse har noe lavere bivirkningsfrekvens  enn jodholdige kontrastmidler som brukes til konvensjonelle røntgenundersøkelser. </p></p><div id="i27148" class="tone"><h5  id="i27149"><strong>Legemiddelomtaler  og preparater,</strong> se:</h5>

<p class="tonea"><p id="i27150"> <a id="aSeksjon2X" class="xref" href="../L/L24.3.htm" title="Kryssreferanse">L24.3 Kontrastmidler  for magnettomografi</a>.</p></p></div></div><div id="i27151" class="seksjon3"><h3  id="i27152">T24.1.4&nbsp;Intervensjonsradiologi</h3>
<div id="i239557" class="revidert">
<p class="reviderta"><p id="i239558">Publisert: 20.06.2010</p></p></div><div id="i27153" class="def"><h5  id="i27154">Generelt</h5>

<p class="defa"><p id="i27155">Tradisjonelt har radiologene  tatt seg av kateteriseringer i forbindelse med angiografi såvel  som en del diagnostiske og terapeutiske funksjoner. I takt med bedret  bildediagnostikk og raffinering av angiografiprosedyrer har radiologene  fått en viktig rolle i direkte pasientbehandling med utspring i  perkutane kateter&#x2011; og punksjonsteknikker. Dette gjelder f.eks. blokking  av arteriestenoser og rekanalisering av arterieokklusjoner (angioplastikk), tetting  (embolisering) av blødende arterier, temporær eller permanent drenasje  av obstruerte hulorganer (nyrebekken, galleveier), plassering av  stent (metallstrømper) for å utvide eller opprettholde lumen. Biopsitaking  og drenasje av væskelokulamenter har fått en større plass på mange  radiologiske avdelinger. Det gjøres oftest ultralydveiledet, noe  sjeldnere veiledet av CT eller røntgen og kan også gjøres MR-veiledet.  Alle invasive radiologiske spesialprosedyrer skal organiseres i  samarbeid med de kliniske avdelinger som har det overordnede ansvar  for pasienten.</p></p></div></div></div></article></section>
</div>
</div>

</body>
</html>