<!DOCTYPE html>
<html lang="no">
<head>
	<title>Norsk legemiddelh&aring;ndbok - T3.5</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
<li><a href="T3.5.htm#i5660">T3.5.1&nbsp;Mannlig hypogonadisme</a>
</li></ul></div>
</nav>
<article id="content" >
<div id="i5656" class="seksjon2"><h2  id="i5657">T3.5&nbsp;Mannlige gonadefunksjonsforstyrrelser</h2>
<div id="i238289" class="revidert">
<p class="reviderta"><p id="i238290">Publisert: 20.06.2010</p></p></div>
<p class="seksjon2a"><p id="i5658">Testosteron er det fysiologisk  viktigste androgenet. Det dannes i testiklenes Leydig&#x2011;celler under  stimulering av LH fra hypofysen. I tillegg dannes det betydelige  mengder androgener i binyrebarken (også hos kvinner). Disse androgenene  (androstendion, dehydroepiandrosteron (DHEA)) er imidlertid langt  mindre potente enn testosteron.</p></p>
<p class="seksjon2a"><p id="i5659">En rekke av kroppens  vev er følsomme for testosteron. Noen vev, særlig mannlig genitalvev, hud  og hårfollikler er spesielt følsomme, bl.a. fordi testosteron der  omdannes til det biologisk mer aktive dihydrotestosteron. Testosteron  er nødvendig for maskulin pubertetsutvikling og for å opprettholde  primære og sekundære mannlige kjønnskarakteristika, inklusive muskelutvikling  og beinmasse. Det øker libido både hos menn og kvinner.</p></p><div id="i5660" class="seksjon3"><h3  id="i5661">T3.5.1&nbsp;Mannlig hypogonadisme</h3>
<div id="i238913" class="revidert">
<p class="reviderta"><p id="i238914">Publisert: 20.06.2010</p></p></div><div id="i5662" class="def"><h5  id="i5663">Generelt</h5>

<p class="defa"><p id="i5664">Ved hypogonadisme er  det redusert produksjon av testosteron og spermier. Her omtales  bare den hormonelle hypofunksjonen. Pasientene bør henvises til  spesialavdeling. Dette er særlig viktig når det gjelder utredning  og behandling av gutter med manglende eller inkomplett pubertetsutvikling  og menn med fertilitetsproblemer og hypogonadisme.</p></p></div><div id="i5665" class="def"><h5  id="i5666">Etiologi</h5>

<p class="defa">&nbsp;</p>	<UL type="circle">
		<LI id="i5669"><p id="i5670"><em>Primær hypogonadisme</em> skyldes sykdommer  som direkte affiserer testis, f.eks. betennelser (viral orkitt),  tumores, traumer, Klinefelters syndrom og andre genetiske og idiopatiske former.  Cytostatikabehandling og strålebehandling kan skade germinalceller  og Sertoliceller og derved forårsake primær hypogonadisme.</p><br>		</LI>
		<LI id="i5671"><p id="i5672"><em>Sekundær (overordnet) hypogonadisme</em> er  en følge av hypotalamiske/hypofysære forstyrrelser av ulike typer,  oftest hypofysesvikt pga. tumor, skader, betennelse o.a. Hemokromatose  og annen alvorlig systemsykdom kan også gi overordnet hypogonadisme og  må utredes ved uklar tilstand. Disse pasientene vil ofte også ha  tegn på hyposekresjon av andre hypofysehormoner, og det vil derfor  være viktig å kontrollere andre hypofyseakser som f.eks. ACTH/kortisol,  TSH/fritt tyroksin og veksthormon/IGF-1. (Se  <a id="aSeksjon4X#i5145" class="xref" href="../T/T3.2.htm#i5145" title="Kryssreferanse">T3.2.2 Hypofysær  og hypotalamisk hypogonadisme</a>.) Enkelte tilstander,  som hyperprolaktinemi og Cushings syndrom, kan lede til hypogonadisme  ved å hemme hypofysens gonadotropinsekresjon.</p><br>		</LI>
	</UL>
</div><div id="i5673" class="def"><h5  id="i5674">Symptomer</h5>

<p class="defa"><p id="i5675">Det kliniske bildet  avhenger av om testisfunksjonen svikter før eller etter puberteten.  Hvis normal gonadeutvikling og modning ikke skjer, fører det til  at pubertet uteblir og at det, om ikke behandling iverksettes, utvikles  karakteristiske trekk svarende til manglende testosteronproduksjon.  Ved gonadesvikt etter puberteten er tretthet, nedsatt libido og  impotens relativt tidlige symptomer, mens redusert kroppsbehåring  og muskelkraft er sene tegn.</p></p></div><div id="i5676" class="def"><h5  id="i5677">Diagnostikk</h5>

<p class="defa"><p id="i5678">Diagnosen hypogonadisme  må alltid baseres på måling av testosteron i serum eller plasma.  Det må imidlertid også gjøres en klinisk undersøkelse som inkluderer  grundig anamnese (barnealder, pubertet, seksualfunksjon og fertilitet),  inspeksjon av sekundære kjønnskarakteristika og palpasjon av testes  og prostata. De mest aktuelle laboratorieundersøkelsene er hormonmålinger  som inkluderer testosteron, SHBG, LH, FSH og ev. østradiol og hCG.</p></p>	<UL type="circle">
		<LI id="i5680"><p id="i5681">Primær svikt i hormonproduksjon i testis  påvises ved lav testosteronkonsentrasjon, forhøyet SHBG-nivå og  høye gonadotropinverdier i serum. Både LH og FSH er forhøyet, men  FSH&#x2011;økningen er størst og er antakelig det mest sensitive mål på  primær gonadesvikt (skyldes bortfall av inhibinproduksjonen i testis).</p><br>		</LI>
		<LI id="i5682"><p id="i5683">Ved sekundær hypogonadisme er serumkonsentrasjonen  av testosteron lav og LH er lav eller lav normal. Sekresjonen av  både gonadotropiner og testosteron skjer episodisk i løpet av døgnet,  og en pålitelig vurdering krever derfor ofte flere prøver fra samme  pasient.</p><br><p id="i5684">Bruk av androgene/anabole  steroider (AAS) kan gjøre tolkingen av analyseresultatene vanskelig.  Bruk av testosteron i suprafysiologiske doser gir forhøyede testosteronverdier, supprimert  LH og FSH, meget lave SHBG-nivåer og forhøyede østradiolverdier.  Bruk av andre androgene anabole steroider gir også supprimert LH  og FSH, lave SHBG-nivåer og regelmessig meget lave testosteronverdier.  Enkelte syntetiske androgener kan også aromatisere og derved gi  opphav til økte østrogennivåer i serum. Når misbruket av AAS opphører,  tar det regelmessig flere uker eller måneder før hypofysen gjenopptar  normal LH- og FSH-sekresjon. I denne tiden kan både symptomer og  laboratorieresultater gi mistanke om sekundær hypogonadisme.</p><br>		</LI>
	</UL>
</div><div id="i5685" class="def"><h5  id="i5686">Behandling</h5>

<p class="defa"><p id="i5687">Substitusjonsbehandling  med testosteron kan gis som intramuskulære injeksjoner (1000 mg  testosteronundekanoat (tilsvarende ca. 630 mg testosteron) om lag  hver 12. uke), som tabletter, som depotplaster (p.t. ikke registrert  i Norge) eller som gel. Hvis det tas sikte på full androgensubstitusjon,  er depotpreparat til i.m. administrasjon det sikreste. Depoteffekten  kan variere, og det anbefales å måle serumtestosteron på slutten  av et doseringsintervall for å kunne justere intervallene og derved  optimalisere doseringen. Depotplaster eller bruk av gel er alternativer.  Det perorale preparatet gir variabel og usikker absorpsjon, og det  er viktig å måle testosteron i serum under tablettbehandlingen.</p></p>
<p class="defa"><p id="i5688">Dosering av alle preparater  styres etter måling av testosteron, LH, FSH og SHBG.</p></p>	<UL type="circle">
		<LI id="i5690"><p id="i5691"><em>Primær gonadesvikt:</em> Androgensubstitusjon,  fortrinnsvis med preparater der testosteron foreligger i forestret  form for i.m. depotinjeksjon.</p><br>		</LI>
		<LI id="i5692"><p id="i5693"><em>Sekundær hypogonadisme:</em> Androgener, eller  gonadotropiner over en lengre periode hvis en tar sikte på å oppnå  fertilitet. Dette er oppgaver for en spesialavdeling.</p><br>		</LI>
	</UL>

<p class="defa"><p id="i5694">Selektive androgenreseptor-modulatorer  (SARM'er) er en ny gruppe anabole stoffer under utvikling i kliniske  utprøvinger (fase II og III). Dette er en ny klasse av ikke-steroide  stoffer med anabol effekt. De er således kjemisk helt ulike de tradisjonelle  anabole steroidene (AAS), men kan likevel binde seg til androgenreseptoren  ("testosteronreseptoren") i kroppens celler og utøve anabole effekter.  De har en noe annen bivirkningsprofil enn AAS og synes i mindre grad  å påvirke prostata, talgkjertler i huden og hypofysen enn de anabole  androgene steroidene. Indikasjonene vil sannsynligvis i hovedsak  være de samme som for bruk av AAS.</p></p></div><div id="i5695" class="tone"><h5  id="i5696"><strong>Legemiddelomtaler  og preparater, </strong>se</h5>

<p class="tonea"><p id="i5697"> <a id="aSeksjon3X#i45545" class="xref" href="../L/L3.9.htm#i45545" title="Kryssreferanse">L3.9.1 Androgene/anabole steroider</a>.</p></p>
<p class="tonea"><p id="i5698"> <a id="aSeksjon3X#i47349" class="xref" href="../L/L3.14.htm#i47349" title="Kryssreferanse">L3.14.1 Gonadotropiner</a>.</p></p></div></div></div></article></section>
</div>
</div>

</body>
</html>