<!DOCTYPE html>
<html lang="no">
<head>
	<title>Norsk legemiddelh&aring;ndbok - T5.10</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
</ul></div>
</nav>
<article id="content" >
<div id="i9118" class="seksjon2"><h2  id="i9119">T5.10&nbsp;Tics og Tourettes  syndrom</h2>
<div id="i238323" class="revidert">
<p class="reviderta"><p id="i238324">Publisert: 20.06.2010</p></p></div><div id="i9120" class="def"><h5  id="i9121">Generelt</h5>

<p class="defa"><p id="i9122">Motoriske tics er karakterisert  ved plutselige, gjentatte, ikke-rytmiske, ufrivillige og formålsløse  bevegelser i bestemte muskelgrupper. Vokale tics er også motoriske  tics, men involverer respiratorisk, laryngeal, faryngeal eller nasal  muskulatur.</p></p>	<UL type="circle">
		<LI id="i9124"><p id="i9125">Enkle motoriske tics omfatter f.eks.  blunking, kast med hodet, skuldertrekning og grimasering.</p><br>		</LI>
		<LI id="i9126"><p id="i9127">Enkle vokale tics omfatter f.eks. kremting,  hosting, snøfting og hvesing.</p><br>		</LI>
		<LI id="i9128"><p id="i9129">Komplekse motoriske tics omfatter f.eks.  å slå på seg selv, ta på seg selv eller andre, hoppe, sprette m.m.</p><br>		</LI>
		<LI id="i9130"><p id="i9131">Komplekse vokale tics omfatter bl.a.  repetisjon av visse ord, uttrykk eller setninger, noen ganger uakseptable  ord.</p><br>		</LI>
	</UL>

<p class="defa"><p id="i9132">Tics-tilstandene inndeles  i</p></p>	<OL type='a'>
		<LI id="i9134"><p id="i9135">Forbigående enkle tics av inntil 12  måneders varighet. Forekommer hyppig i tidlig skolealder (10&#x2013;20 %  av alle barn).</p><br>		</LI>
		<LI id="i9136"><p id="i9137">Kroniske motoriske eller vokale tics,  enkle eller multiple, med varighet utover 12 måneder.</p><br>		</LI>
		<LI id="i9138"><p id="i9139">Kombinasjonen av kroniske vokale og  multiple motoriske tics kalles Tourettes syndrom. Hos noen forverres  tilstanden i ungdomsårene og kan vare inn i voksen alder.</p><br>		</LI>
	</OL>

<p class="defa"><p id="i9140">Kroniske tic-tilstander  og Tourettes syndrom forekommer hos mennesker med ellers normal motorisk  funksjon. Nyere undersøkelser angir en forekomst av Tourettes syndrom  på 1&#x2013;3 % av gutter i skolealder, de fleste med lette grader. Tilstanden  sees hyppigere hos gutter enn hos jenter. Symptomer debuterer mellom  2 og 18 år, oftest omkring 6&#x2013;7 års alderen.</p></p>
<p class="defa"><p id="i9141">Hos ca. 1/3 av barna  med Tourettes syndrom forsvinner symptomene innen ung voksen alder,  hos 1/3 reduseres symptomene og hos 1/3 persisterer symptomene eller  forverres i voksen alder. Invalidiserende former krever utredning  og behandling ved spesialist (psykiater/psykolog, pediater/nevrolog),  og er ofte en langvarig, tverrfaglig behandlingsoppgave.</p></p></div><div id="i9142" class="def"><h5  id="i9143">Symptomer</h5>

<p class="defa"><p id="i9144">Kroniske motoriske  og vokale tics er de mest fremtredende kliniske trekk ved Tourettes  syndrom, men hos mange vil ofte symptomene fra komorbide tilstander  være det mest fremtredende i sykdomsbildet, f.eks. konsentrasjons-  og oppmerksomhetsvansker, tvangssymptomer, angst, depresjon, lærevansker,  søvnforstyrrelser, aggresjon eller andre atferdsvansker.</p></p>
<p class="defa"><p id="i9145">Ticsene skifter i lokalisasjon,  utforming og styrke, og kan undertrykkes voluntært for kortere eller  lengre tid. Symptomene påvirkes også av psykiske og miljømessige  faktorer.</p></p></div><div id="i9146" class="def"><h5  id="i9147">Etiologi</h5>

<p class="defa"><p id="i9148">Fortsatt er etiologien  ukjent, men det antas bl.a. å foreligge funksjonsforstyrrelser i dopaminerge  baner mellom frontallapp og basalgangliene. Arv har stor betydning,  men foreløpig er det ikke påvist noen genforandringer som alene  kan forklare utviklingen av tics eller Tourettes syndrom.</p></p>
<p class="defa"><p id="i9149">Ved tics og Tourettes  syndrom sees ofte komorbiditet med andre nevropsykiatriske tilstander.  Tvangssymptomer sees hyppig hos pasienter med Tourettes syndrom.  Hyperkinetisk forstyrrelse (ADHD) forekommer hos minst 50&#x2013;60 % av  barn med Tourettes syndrom og er som oftest debutsymptom.</p></p></div><div id="i9150" class="def"><h5  id="i9151">Differensialdiagnostikk</h5>

<p class="defa"><p id="i9152">Epilepsi, dystonier,  legemiddelinduserte tics, Sydenhams chorea, posttraumatiske eller  postinfeksiøse tilstander.</p></p></div><div id="i9153" class="def"><h5  id="i9154">Behandling</h5>

<p class="defa"><p id="i9155">Mildere former krever  sjelden medisinsk bistand utover diagnostikk og grundig informasjon  til pasient og familie. Legemiddelbehandling (spesialistoppgave)  bør først overveies når symptomene virker hemmende på normal funksjon  og når ikke&#x2011;medikamentelle tiltak er utilstrekkelige.</p></p>
<p class="defa"><p id="i9156">Valg av legemiddel  avhenger først og fremst av det kliniske bildet, i særdeleshet av  hvilke symptomer som er mest fremtredende og plagsomme (målsymptomene).  Effektiv behandling av ev. komorbide tilstander kan ofte føre til  samtidig bedring av tics-symptomene.</p></p>	<OL type='a'>
		<LI id="i9158"><p id="i9159"><em>Annengenerasjons antipsykotika,</em> som f.eks.  risperidon, olanzapin, ziprasidon, kvetiapin og aripiprazol har  de senere år vært i bruk ved Tourettes syndrom og kan dempe symptomene betydelig  hos en del pasienter. Denne gruppen antipsykotika har bl.a. mindre ekstrapyramidale  bivirkninger enn førstegenerasjons lavdoseantipsykotika. Risperidon  er foreløpig å foretrekke som førstevalg ved Tourettes syndrom.  Risperidon har vært i bruk lengst og er også prøvd ut på barn. Startdose  for risperidon er 0,5 mg, deretter økes dosen med 0,5 mg hver 5.&#x2013;7.  dag til vedlikeholdsdose som hos barn vanligvis er 1&#x2013;3 mg/døgn,  og hos voksne sjelden mer enn 3&#x2013;4 mg/døgn, delt på to doser. Det  er publisert flere positive studier, med foreløpig relativt få pasienter  (voksne og barn) med aripiprazol. Det synes å være mindre problem  med vektøkning, noe som sees relativt hyppig ved bruk av andre antipsykotika.</p><br>		</LI>
		<LI id="i9160"><p id="i9161"><em>Førstegenerasjons lavdoseantipsykotika</em> som  haloperidol virker særlig på tics-symptomene. Haloperidol  i lave doser er effektivt mot tics og Tourettes syndrom hos opptil 80 %.  Anbefalt startdose er 0,25&#x2013;0,5 mg ved sengetid. Dosen økes med maksimalt  0,5 mg hver 4.&#x2013;7. dag til klinisk effekt. Vanligvis er dosen ikke  høyere enn 3&#x2013;4 mg/døgn delt på 1&#x2013;2 doser. For mange er 1&#x2013;1,5 mg  tilstrekkelig. Bivirkninger er hovedgrunnen til at kun en mindre  andel, kanskje 20&#x2013;30 %, fortsetter behandlingen over lengre tid.</p><br><p id="i9162">Pimozid har samme effekt på tics som  haloperidol, og har vært foretrukket av mange pga. mindre ekstrapyramidale  bivirkninger og sedasjon. Midlet må nå skaffes på godkjenningsfritak.  Anbefalt startdose er 0,5 mg ved sengetid. Dosen økes med maksimalt 1 mg  hver 5.&#x2013;7. dag til klinisk effekt. Vanligvis bør dosen ikke være  høyere enn 4&#x2013;6 mg/døgn delt på 1&#x2013;2 doser. For de fleste er 1&#x2013;4 mg/døgn  tilstrekkelig. Pga. rapporter om forlenget QT-tid i EKG med risiko  for alvorlige ventrikkelarytmier, anbefales EKG-registrering før  behandlingsstart og i løpet av opptrappingsperioden for å utelukke forandringer.  Ved forlenget QT-tid bør pimozid ikke benyttes. Legemidler som hemmer metabolismen  av pimozid (som erytromycin og en rekke andre) er kontraindisert,  da dette øker risikoen for alvorlige arytmier (se interaksjonskapitlet  G6,  <a id="aentryX97943" class="xref" href="../div/.htm#i97943" title="Kryssreferanse">Se referanse</a>).</p><br><p id="i9163">Alternativ er andre førstegenerasjons  lavdoseantipsykotika, f.eks. flufenazin. I Norge har penfluridol  (godkjenningsfritak) vært i bruk i mange år som et alternativ når  haloperidol og pimozid ikke har hatt ønsket effekt eller gitt uakseptable  bivirkninger. Fordelen med penfluridol er dosering en eller to ganger  ukentlig. Mange har opplevd klart mindre bivirkninger med dette  midlet. Pga. manglende dokumentasjon bør penfluridol ikke brukes til  barn.</p><br>		</LI>
		<LI id="i9164"><p id="i9165"><em>Klonidin</em> (sympatikushemmer) kan gi reduksjon  i tics. Klonidin har best dokumentert effekt når tics eller Tourettes  syndrom forekommer samtidig med symptomer på tvangssyndrom og/eller  hyperkinetisk forstyrrelse/ADHD. Mellom 20 % og 40 % har nytte av  midlet; noen bedres umiddelbart, hos andre kan det ta 2&#x2013;3 måneder  før effekt sees.</p><br><p id="i9166">Anbefalt startdose er 25 <Spesfont Font = "Symbol">&#x03BC;</Spesfont>g/døgn. Dosen økes hver 3.&#x2013;7. dag  ved å øke antall daglige doseringer inntil maksimalt fire, deretter  økning med 25 <Spesfont Font = "Symbol">&#x03BC;</Spesfont>g per dose.  For yngre barn er maksimal døgndose 4 <Spesfont Font = "Symbol">&#x03BC;</Spesfont>g/kg  kroppsvekt og for eldre barn (9&#x2013;16 år) er maksimal vedlikeholdsdose  6&#x2013;8 <Spesfont Font = "Symbol">&#x03BC;</Spesfont>g/kg kroppsvekt per døgn.</p><br><p id="i9167">Klonidin må aldri seponeres brått pga.  risiko for akutt blodtrykksøkning, men bør trappes ned over minst  2 uker. Transdermal behandling med klonidinplaster (tilgjengelig etter  spesiell søknad og godkjenningsfritak) kan gi en mer stabil effekt  på symptomene.</p><br>		</LI>
		<LI id="i9168"><p id="i9169"><em>Antiepileptika</em> har også vært forsøkt ved  Tourettes syndrom. Topiramat og levetiracetam er omtalt  i noen få publikasjoner og ser ut til å ha god effekt på tics. De  kan være alternativer ved betydelige bivirkninger med antipsykotika,  f.eks. ekstrapyramidale symptomer eller vektøkning.</p><br>		</LI>
		<LI id="i9170"><p id="i9171">Behandling med <em>sentralstimulerende  midler</em> ved komorbid hyperkinetisk forstyrrelse (ADHD) kan  hos noen øke tics, mens andre får mindre tics. Nøye oppfølging er  påkrevet.</p><br>		</LI>
	</OL>
</div><div id="i9172" class="tone"><h5  id="i9173"><strong>Legemiddelomtaler  og preparater,</strong> se</h5>

<p class="tonea"><p id="i9174"> <a id="aSeksjon2X" class="xref" href="../L/L6.1.htm" title="Kryssreferanse">L6.1 Antiepileptika</a>.</p></p>
<p class="tonea"><p id="i9175"> <a id="aSeksjon2X" class="xref" href="../L/L5.2.htm" title="Kryssreferanse">L5.2 Antipsykotika</a>.</p></p>
<p class="tonea"><p id="i9176"> <a id="aSeksjon4X#i52670" class="xref" href="../L/L5.2.htm#i52670" title="Kryssreferanse">L5.2.4.1 Aripiprazol</a>.</p></p>
<p class="tonea"><p id="i9177"> <a id="aSeksjon4X#i52474" class="xref" href="../L/L5.2.htm#i52474" title="Kryssreferanse">L5.2.3.1 Flufenazin</a>.</p></p>
<p class="tonea"><p id="i9178"> <a id="aSeksjon4X#i52565" class="xref" href="../L/L5.2.htm#i52565" title="Kryssreferanse">L5.2.3.3 Haloperidol</a>.</p></p>
<p class="tonea"><p id="i9179"> <a id="aSeksjon3X#i64487" class="xref" href="../L/L8.7.htm#i64487" title="Kryssreferanse">L8.7.3 Klonidin</a>.</p></p>
<p class="tonea"><p id="i9180"> <a id="aSeksjon4X#i52785" class="xref" href="../L/L5.2.htm#i52785" title="Kryssreferanse">L5.2.4.3 Kvetiapin</a>.</p></p>
<p class="tonea"><p id="i9181"> <a id="aSeksjon4X#i56855" class="xref" href="../L/L6.1.htm#i56855" title="Kryssreferanse">L6.1.5.5 Levetiracetam</a>.</p></p>
<p class="tonea"><p id="i9182"> <a id="aSeksjon3X#i59124" class="xref" href="../L/L6.7.htm#i59124" title="Kryssreferanse">L6.7.1 Metylfenidat og deksamfetamin/amfetamin</a>.</p></p>
<p class="tonea"><p id="i9183"> <a id="aSeksjon4X#i52871" class="xref" href="../L/L5.2.htm#i52871" title="Kryssreferanse">L5.2.4.4 Olanzapin</a>.</p></p>
<p class="tonea"><p id="i9184"> <a id="aSeksjon4X#i52629" class="xref" href="../L/L5.2.htm#i52629" title="Kryssreferanse">L5.2.3.4 Pimozid</a>.</p></p>
<p class="tonea"><p id="i9185"> <a id="aSeksjon4X#i53032" class="xref" href="../L/L5.2.htm#i53032" title="Kryssreferanse">L5.2.4.6 Risperidon</a>.</p></p>
<p class="tonea"><p id="i9186"> <a id="aSeksjon4X#i57021" class="xref" href="../L/L6.1.htm#i57021" title="Kryssreferanse">L6.1.5.8 Topiramat</a>.</p></p>
<p class="tonea"><p id="i9187"> <a id="aSeksjon4X#i53226" class="xref" href="../L/L5.2.htm#i53226" title="Kryssreferanse">L5.2.4.8 Ziprasidon</a>.</p></p></div><div id="i9188" class="tone-kilde"><h6  id="i9189">Kilder.</h6>

<p class="tone-kildea"><p id="i9190">Tourettes syndrom  <a id="aSeksjon1X7438" class="ref" href="../T/T5.htm#i92037438" title="Tourettes syndrom">Tourettes syndrom</a>.</p></p></div></div><div id="i9191" class="kilder"><h5  id="i9192">Kilder</h5>
<div id="i9193" class="altsek1"><h1  id="i9194">ADHD</h1>

<p class="altsek1a"><p id="i9195">National Institute for Health and  Clinical Excellence &#x2013; ADHD, oppdatert September 2008. <em>http://guidance.nice.org.uk/CG72</em>.  Hele «guideline»: <em>http://www.nice.org.uk/nicemedia/pdf/CG072NiceGuidelineV2.pdf</em>.</p></p>
<p class="altsek1a"><p id="i9196">Technology Appraisal 98. Methylphenidate,  atomoxetine and dexamfetamine for attention og deficit hyperactivity  disorder (ADHD) in children and adolescents (review) <em>http://www.nice.org.uk/nicemedia/pdf/TA098guidance.pdf</em>.</p></p>
<p class="altsek1a"><p id="i9197">AMERCAN ACADEMY OF PEDIATRICS Clinical  Practice Guideline: Treatment of the School-Aged Child With Attention-Deficit/Hyperactivity  Disorder: <em>http://www.aappolicy.aappublications.org/cgi/reprint/pediatrics;  108/4/1033.pdf</em></p></p>
<p class="altsek1a"><p id="i9198">Barbaresi WJ, Katusic SK, Colligan  RC, Weaver AL, Leibson CL, Jacobsen SJ. Long-term stimulant medication  treatment of attention-deficit/hyperactivity disorder: results from  a population-based study. J Dev Behav Pediatr 2006;27(1):1-10.</p></p>
<p class="altsek1a"><p id="i9199">Brown RT, Amler RW, Freeman WS, Perrin  JM, Stein MT, Feldman HM et al. Treatment of attention-deficit/hyperactivity  disorder: overview of the evidence. Pediatrics 2005; 115(6):e749-e757.</p></p>
<p class="altsek1a"><p id="i9200">Steingard R, Biederman J, Spencer  T, Wilens T, Gonzalez A. Comparison of clonidine response in the  treatment of attention-deficit hyperactivity disorder with and without  comorbid tic disorders. Journal of the American Academy of Child  & Adolescent Psychiatry 1993; 32(2):350-353.</p></p>
<p class="altsek1a"><p id="i9201">«Behandling med sentralstimulerende  medikamenter av ADHD hos voksne», notat fra Nasjonalt kunnskapssenter  for helsetjenesten (ISBN 82-8121-039-7), Oslo, mars 2005.</p></p></div><div id="i9202" class="altsek1"><h1  id="i9203">Tourettes syndrom</h1>

<p class="altsek1a"><p id="i9204">Campbell M, Cueva JE. Psychopharmacology  in child and adolescent psychiatry: a review of the past seven years.  Part I [Review]. Journal of the American Academy of Child &  Adolescent Psychiatry 1995; 34(9):1124-1132.</p></p>
<p class="altsek1a"><p id="i9205">Scahill L, Erenberg G, Berlin CM,  Jr., Budman C, Coffey BJ, Jankovic J et al. Contemporary assessment  and pharmacotherapy of Tourette syndrome. NeuroRx 2006; 3(2):192-206.</p></p>
<p class="altsek1a"><p id="i9206">Steingard R, Biederman J, Spencer  T, Wilens T, Gonzalez A. Comparison of clonidine response in the  treatment of attention-deficit hyperactivity disorder with and without  comorbid tic disorders. Journal of the American Academy of Child  & Adolescent Psychiatry 1993; 32(2):350-353.</p></p>
<p class="altsek1a"><p id="i9207">Bruggeman R, van der Linden C, Buitelaar  JK, Gericke GS, Hawkridge SM, Temlett JA. Risperidone versus pimozide  in Tourette's disorder: a comparative double-blind parallel-group  study. J. Clin Psychiatry 2001; 62(1):50-56.</p></p>
<p class="altsek1a"><p id="i9208">Budman C, Coffey BJ, Shechter R, Schrock  M, Wieland N, Spirgel A et al. Aripiprazole in children and adolescents  with Tourette disorder with and without explosive outbursts. J Child  Adolesc Psychopharmacol 2008; 18(5):509-515.</p></p></div></div></article></section>
</div>
</div>

</body>
</html>