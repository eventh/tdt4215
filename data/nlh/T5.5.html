<!DOCTYPE html>
<html lang="no">
<head>
	<title>Norsk legemiddelh&aring;ndbok - T5.5</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
</ul></div>
</nav>
<article id="content" >
<div id="i8564" class="seksjon2"><h2  id="i8565">T5.5&nbsp;Depresjoner</h2>
<div id="i238313" class="revidert">
<p class="reviderta"><p id="i238314">Publisert: 20.06.2010</p></p></div><div id="i8566" class="def"><h5  id="i8567">Generelt</h5>

<p class="defa"><p id="i8568">Depressive syndromer  er kjennetegnet av senket sinnsstemning, mindre glede eller interesse  for ting som en før var opptatt av og mindre energi enn vanlig.  I tillegg pleier pasientene sove mye mindre eller mye mer enn vanlig,  ha dårlig eller mye bedre matlyst, lite tiltak og initiativ og problemer  med hukommelse og konsentrasjon. Noen har psykomotorisk hemning  der det går tregt med tanker, tale og bevegelser. Det er vanlig  med nedsatt selvtillit, som kan utvikle seg til vrangforestillinger  om skyld, synd og fortapelse, og tanker om død og selvmord. Mange  pasienter, særlig i allmennpraksis, har somatiske plager i form  av smerter, brennende tunge og lite krefter. Finner en ikke somatiske  årsaker, bør en vurdere om en depresjon kan ligge bak.</p></p></div><div id="i8569" class="def"><h5  id="i8570">Etiologi</h5>

<p class="defa"><p id="i8571">Vi vet lite om årsakene  til depresjoner. Tvillingstudier har påvist en genetisk disposisjon,  men heritabiliteten er neppe større enn om lag 30 %, og det er ukjent  hvilke gener som disponerer. Hos disponerte individer vil depresjoner  ofte utløses av psykososiale påkjenninger, f.eks. brudd i intime  relasjoner eller tap av sosial status. Somatiske sykdommer, f.eks.  hjerneslag og hjerteinfarkt, og bruk av rusmidler kan også utløse  depresjoner. Langvarige påkjenninger kan, via høye kortisolnivåer,  disponere for senere depresjon.</p></p></div><div id="i8572" class="def"><h5  id="i8573">Epidemiologi</h5>

<p class="defa"><p id="i8574">Forekomsten av lettere  depresjoner er økende, og prevalensen er høyest i urbane strøk.  Om lag 20 % av kvinnene og 10 % av mennene vil ha depressive episoder  i løpet av livet mens omtrent 5 % vil ha kroniske, milde depressive  plager. Til enhver tid vil om lag 5 % av folket ha depressive plager  som med fordel kan behandles. Bare halvparten av disse prøver å  få hjelp.</p></p></div><div id="i8575" class="def"><h5  id="i8576">Patologi</h5>

<p class="defa"><p id="i8577">Blodprøver, bildediagnostikk  av hjernen og elektroencefalografi er til hjelp for å utelukke organiske  sykdommer som kan føre til depressive syndromer. Ut over dette er laboratorieprøver  til liten hjelp i diagnostikken. Ved alvorlige depresjoner ser en  ofte forstyrret regulering av hypothalamus-hypofyse-binyreaksen,  slik at kortisolutskilling fra binyrene ikke blir undertrykt når  pasienten tar deksametasontabletter. Funnet er uspesifikt og til  begrenset praktisk nytte. Serotonerg nevrotransmisjon er vanligvis  nedsatt, og dette kan vise seg ved dyster sinnsstemning, angst,  irritabilitet og forandringer i søvn og matlyst. Svekket noradrenerg  transmisjon kan føre til lite energi, mens svekket dopaminerg nevrotransmisjon fører  til manglende opplevelse av glede, motivasjon og tilfredsstillelse.  Depresjoner kan føre til nedsatte kognitive funksjoner med redusert  oppmerksomhet, hukommelse og evne til planlegging. Funnene er mest  uttalt hos de mest deprimerte pasientene.</p></p></div><div id="i8578" class="def"><h5  id="i8579">Symptomer</h5>

<p class="defa"><p id="i8580">Depresjonssymptomene  skal være til stede det meste av dagen nesten hver dag i mer enn  14 dager. Den gjennomtrengende kvaliteten til symptomene er et viktig  grunnlag for diagnosen. Ingen symptomer er patognomone for depresjoner.  ICD-10 skiller mellom <em>grunnsymptomer</em> og <em>tilleggssymptomer</em>.</p></p>	<UL type="circle">
		<LI id="i8582"><p id="i8583"><em>Grunnsymptomene</em> er depressivt stemningsleie,  manglende interesse eller glede av lystbetonte aktiviteter, nedsatt  energi. En må ha minst to av disse symptomene for å kvalifisere  for en depressiv episode etter ICD-10.</p><br>		</LI>
		<LI id="i8584"><p id="i8585"><em>Tilleggssymptomene</em> er dårlig selvtillit,  skyldfølelse, tanker om død og selvmord, nedsatt konsentrasjonsevne,  lite initiativ, forandret matlyst og søvn, psykomotorisk agitasjon  eller retardasjon. Antall tilleggssymptomer vil øke med depresjonsdybden.</p><br>		</LI>
	</UL>

<p class="defa"><p id="i8586">En må også ta stilling  til om pasienten har <em>psykotiske</em> symptomer  ettersom psykotisk depresjon krever særlige tiltak. Hørselshallusinasjoner  kommer gjerne i form av en stemme som kommer med nedsettende kommentarer.  Dersom pasienten har vrangforestillinger, er disse oftest av forfølgelseskarakter  der pasienten kjenner seg trakassert eller utsatt for fare. Vrangforestillinger  om ubotelig synd, undergang og fortapelse er sjeldnere.</p></p>
<p class="defa"><p id="i8587">De aller fleste pasientene  vil også ha angst. Mange vil oppfylle diagnosekriteriene for panikklidelse,  tvangslidelse eller sosial fobi. Hos de mest deprimerte ser vi ofte  en ufokusert, navnløs angst med sterk kroppslig uro og uttalt fortvilelse.  Pasienter med slik angst er ofte suicidale.</p></p></div><div id="i8588" class="def"><h5  id="i8589">Diagnostikk</h5>

<p class="defa"><p id="i8590">Det første trinnet er  å ta stilling til om depresjonen kan skyldes <em>somatisk sykdom</em> eller  være utløst av <em>rus-</em> eller <em>legemidler.</em> En  bør derfor gjøre vanlig somatisk undersøkelse og ta blodprøver for  å utelukke bl.a. stoffskifte- og blodsykdommer. Mange legemidler  kan utløse depressive plager, f.eks. betablokkere, glukokortikoider,  cellegift og antipsykotiske midler. En bør derfor gå kritisk gjennom  medisineringen og seponere det pasienten kan greie seg uten. Depressive  perioder kan også skyldes misbruk av alkohol, cannabis og sentralstimulerende midler.  Nøyaktig rusmiddelanamnese er nødvendig.</p></p>
<p class="defa"><p id="i8591">Neste trinn er å avgjøre  om depresjonen skyldes annen alvorlig psykisk lidelse. Dersom pasienten  har <em>psykotiske symptomer,</em> kan  han ha schizofreni, schizoaffektiv lidelse, paranoid lidelse eller psykotisk depresjon.  I alle tilfeller vil det være rimelig å henvise pasienten til snarlig  spesialistvurdering. En må ta stilling til om depresjonen er ledd  i en bipolar (manisk-depressiv) stemningslidelse. Alle personer  med depresjon bør få spørsmål om tidligere hypomani eller <em>mani.</em> Dette  er perioder med uvanlig godt humør eller overdreven aktivitet, mindre  behov for søvn, stor virketrang, pratsomhet og nedsatt dømmekraft.  Har de hatt slike perioder, har de sannsynligvis en bipolar lidelse.  Depresjonen skal da behandles annerledes, slik det går frem av neste  kapittel  <a id="aSeksjon2X" class="xref" href="../T/T5.6.htm" title="Kryssreferanse">T5.6 Bipolar lidelse</a>.</p></p>
<p class="defa"><p id="i8592">Det tredje trinnet er  å beskrive forløpet, intensiteten og konteksten. Forløpet er avgjørende for  diagnosen. Depressive syndromer kan være svært intense, men likevel  kortvarige. Det kreves derfor at plagene skal ha vart i minst to  uker for at en depresjonsdiagnose kan bli stilt. Har depresjonen  vart i mer enn 2 år, regnes den som kronisk. Noen pasienter har  kroniske depressive plager med lav intensitet, såkalt <em>dystymi.</em> Behandling av dystymi er som  for periodisk depresjon, men både psykoterapi og legemidler må prøves  ut i lengre tid &#x2013; i alle fall i 12 uker &#x2013; før vi tar stilling til  effekten. Effekten av behandling er omtrent som for depressive episoder.</p></p>
<p class="defa"><p id="i8593">Depresjonsintensiteten  kan måles vha. Montgomery-Åsberg Depression Rating Scale (MADRS). MADRS er også svært nyttig  for å måle bedring under behandling. En skåre under 20 poeng tyder  på at depresjonen er mild og vanligvis forbigående. Skåre i området  20&#x2013;35 tyder på moderat intensitet og mindre tendens til spontan  remisjon, og behandling med legemidler eller samtaler kan være nyttig.  Skåre over 35 poeng ser en oftest hos alvorlig deprimerte, og her  vil farmakoterapi nesten alltid være indisert. MADRS er ikke et  diagnostisk verktøy. En må derfor bruke ICD-10-kriteriene for å  stille diagnosen. Her kreves det at minst to grunnsymptomer og minst  to tilleggssymptomer er til stede i samme 14-dagersperiode for at pasienten  skal diagnostiseres med en <em>depressiv  episode.</em></p></p>
<p class="defa"><p id="i8594">Konteksten må kartlegges  slik at en kan løse opp i pågående konflikter og lindre påkjenninger  gjennom sosiale tiltak eller støttesamtaler. Mange pasienter kommer  seg raskt når de utløsende omstendighetene blir fornuftig håndtert.  Undersøkelsen av pasienten bør også omfatte funksjonstapet som skyldes  depresjon.</p></p>
<p class="defa"><p id="i8595">Uttalt psykomotorisk  hemning eller agitasjon, manglende emosjonell respons på stimuli, depresjon  som er verst om morgenen, søvnløshet med tidlig morgenoppvåkning  og nedsatt matlyst med vekttap er symptomer på det som kalles <em>somatisk  syndrom</em> i ICD-10. Dette ble tidligere omtalt som melankoli  eller endogen  depresjon og skal omfatte de depresjonene som har biologiske årsaker.  Ved et slikt sykdomsbilde er psykoterapi alene ikke tilstrekkelig.</p></p>
<p class="defa"><p id="i8596">Noen pasienter har  uttalte og klinisk viktige depressive symptomer med funksjonstap  i kjølvannet av alvorlige eller langvarige påkjenninger. Dersom  de oppfyller diagnostiske krav til en depressiv episode, skal diagnosen  stilles uavhengig av hva som utløste den. For de som ikke har så  mange eller så uttalte symptomer, er diagnosen <em>tilpasningsforstyrrelse</em> med depressive  symptomer.</p></p></div><div id="i8597" class="def"><h5  id="i8598">Komplikasjoner</h5>

<p class="defa"><p id="i8599">Depresjoner kan komplisere  forløpet av somatiske sykdommer. Depresjon øker mortaliteten etter  hjerteinfarkt, og deprimerte har økt mortalitet av en rekke andre somatiske  lidelser. Deprimerte later til å ha økt forekomst av demens senere  i livet. Rusmiddelmisbruk og nikotinavhengighet kan stundom utvikle  seg sekundært til depresjon. Den alvorligste komplikasjonen er selvmord.  2&#x2013;4 % av de deprimerte tar livet sitt. Særlig utsatt er de med alvorlige,  gjerne bipolare depresjoner og samtidig somatiske sykdommer, rusmiddelproblemer  og dårlig sosialt nettverk. Selvmordsfaren er høy den første tiden  etter at pasientene kommer i behandling, mest sannsynlig fordi det  er kriser eller forverring i tilstanden som fører pasienten til  lege. Selvmordsfaren må vurderes med direkte spørsmål, og pasientene  bør følges nøye de første ukene. Pasienter som blir innlagt i psykiatrisk  avdeling for depresjon er en spesielt utsatt gruppe. Selvmordsfaren  er størst de fire første ukene etter utskrivning.</p></p></div><div id="i8600" class="def"><h5  id="i8601">Behandling</h5>

<p class="defa">&nbsp;</p>	<UL type="circle">
		<LI id="i8604"><p id="i8605"><strong>Systematisk opplæring</strong> av pasienten, og  helst de pårørende, i depresjonskunnskap. Alle pasienter må opplyses  om forløp, prognose og effekt av behandling. Mange vil trenge langvarig  terapi, og de må forstå rasjonalet dersom de skal gjennomføre behandlingen. Informasjonen  bør være muntlig og skriftlig.</p><br>		</LI>
		<LI id="i8606"><p id="i8607"><strong>Psykoterapi </strong>i vid forstand er indisert.  Legen bør skape en trygg og støttende relasjon der legen er aksepterende  og gir pasienten realistisk håp om bedring. Kognitiv atferdsterapi  er dokumentert effektivt i mange studier. Også interpersonlig psykoterapi  for depresjon og atferdsterapi har dokumentert effekt. Jo mer alvorlig  depresjonen er, dess mindre sannsynlig er det at psykoterapi alene  vil ha effekt.</p><br>		</LI>
		<LI id="i8608"><p id="i8609"><strong>Elektrokonvulsiv behandling (ECT)</strong> er aktuelt der annen terapi ikke  fører frem. ECT er særlig effektivt ved dype, psykotiske depresjoner  og hos pasienter med somatisk syndrom. ECT kan være livreddende  for pasienter med næringsvegring og overhengende suicidalitet. Poliklinisk  ECT er et godt alternativ for mange. Den største ulempen med ECT  er de kognitive bivirkningene, som blir langvarige for noen av pasientene.  Forvirring og hukommelsestap er vanlig i behandlingsperioden og  noen få uker etterpå. Triviell informasjon fra behandlingsperioden  kan være tapt for alltid, men viktig informasjon er vanligvis intakt.  Graden av kognitive bivirkninger er avhengig av elektriske stimulusparametre  og er gjennomgående mindre med moderne apparatur.</p><br>		</LI>
		<LI id="i8610"><p id="i8611"><strong>Farmakoterapi</strong> med antidepressive legemidler  vil på ulik måte påvirke monoaminerg nevrotransmisjon i sentralnervesystemet.  Trisykliske antidepressiva (TCA) virker trolig gjennom hemmet reopptak  av serotonin og noradrenalin. Irreversible monoaminoksidasehemmere  (MAOH) hemmer biologisk deaktivering av disse nevrotransmittorene  i tillegg til dopamin. TCA og i mindre grad MAOH virker også inn  på bl.a kolinerg og histaminerg nevrotransmisjon, noe som kan føre  til store bivirkninger. De er nå sjelden i bruk.</p><br><p id="i8612">Nyere antidepressiva påvirker i mindre  grad kolinerg og histaminerg transmisjon og har derfor færre bivirkninger.  De er mindre giftige i overdose, men de er ikke mer effektive mot  depresjon. Den mest brukte gruppen er de selektive serotoninreopptakshemmerne (SSRI).  Det finnes også presynaptiske alfa<Sub>2</Sub>&#x2011;reseptorantagonister  som samtidig er postsynaptiske 5-HT<Sub>2</Sub>-antagonister (mianserin  og mirtazapin), rene noradrenalinreopptakshemmere (reboksetin),  kombinerte serotonin- og noradrenalinreopptakshemmere (venlafaksin  og duloksetin), kombinerte noradrenalin- og dopaminreopptakshemmere  (bupropion) og selektive, reversible hemmere av monoaminoksidase A  (moklobemid). Dette er førstevalgsmidlene for de aller fleste pasientene.</p><br><p id="i8613">Det er uklart om noen antidepressiva  er mer effektive enn andre. Mye tyder på at TCA, og kanskje fremfor  alt klomipramin og amitriptylin, er mer effektive enn andre midler  ved de mest alvorlige depresjonene hos inneliggende pasienter. Mange  mener også at irreversible MAOH er særlig effektive ved slike depresjoner.  Det er holdepunkter for at midler som påvirker to eller flere nevrotransmittorer  er mer effektive enn de mest selektive preparatene.</p><br><p id="i8614">Det er vanskelig å forutsi hvem som  får effekt av antidepressive midler. De viktigste indikasjonene  for bruk av antidepressiva er</p><br>	<UL type="circle">
		<LI id="i8616"><p id="i8617">uttalt psykomotorisk hemning eller agitasjon</p><br>		</LI>
		<LI id="i8618"><p id="i8619">psykotisk depresjon</p><br>		</LI>
		<LI id="i8620"><p id="i8621">stadig tilbakevendende depresjoner</p><br>		</LI>
		<LI id="i8622"><p id="i8623">depresjon med stort funksjonstap</p><br>		</LI>
		<LI id="i8624"><p id="i8625">alvorlig depresjon, f.eks. MADRS over  30 poeng</p><br>		</LI>
	</UL>
<p id="i8626">Barn og ungdom  har usikker effekt av antidepressiva. Psykososiale intervensjoner  vil ofte være førstevalget. Antidepressiva, i første rekke fluoksetin,  som supplement til kognitiv behandling er vist å kunne gi raskere  bedring ved akutte depresjoner hos ungdom.</p><br><p id="i8627">Farmakoterapi ved bipolar depresjon  er nærmere omtalt i kapittel  <a id="aSeksjon2X" class="xref" href="../T/T5.6.htm" title="Kryssreferanse">T5.6 Bipolar lidelse</a>.</p><br><p id="i8628">Ved medikamentell behandling av depresjon  post partum må fordelene ved amming veies opp mot faren for mulig  uheldig medikamentell påvirkning av barnet. Spørsmålet bør drøftes  nøye med kvinnen og ev. hennes pårørende. De fleste antidepressiva  går i liten eller moderat grad over i morsmelk. Dette omtales nærmere  i kapittel G8,  <a id="aentryX145813" class="xref" href="../G/G8.htm#i145813" title="Kryssreferanse">G8 Antidepressiva</a>.</p><br>		</LI>
	</UL>
</div><div id="i8629" class="def"><h5  id="i8630">Prognose</h5>

<p class="defa"><p id="i8631">Mer enn 80 % av de deprimerte  vil utvikle nye depresjoner senere, men det varierer sterkt hvor  lang tid det går mellom episodene. Noen holder seg friske i årtier,  andre får hyppige episoder. Medianverdien er fire episoder i løpet  av livet. Forløpet av den aktuelle episoden vil avhenge av behandlingen.  En av tre blir helt friske av det første legemidlet de prøver. En  av tre får bare delvis effekt. Restsymptomer er en kraftig prediktor  for snarlig residiv, og det er derfor viktig å intensivere terapien  for å fjerne alle symptomene. Den siste tredjeparten har ingen effekt  av behandlingen.</p></p></div><div id="i8632" class="def"><h5  id="i8633">Profylakse</h5>

<p class="defa"><p id="i8634"><em>Primær</em> profylakse  er neppe realistisk ettersom årsakene er så sammensatte. Profylaktiske  tiltak må derfor begrense seg til å bedre prognosen for dem som  alt er rammet av depresjon.</p></p>	<UL type="circle">
		<LI id="i8636"><p id="i8637"><em>Vedlikeholdsbehandling</em> er fortsettelse  av effektiv farmakoterapi etter at en har oppnådd respons. Vedlikeholdsterapien  bør vare like lenge som depresjonen har vart, men minst seks måneder.  Seponerer pasienten før denne tiden, er det om lag 50 % sjanse for  at depresjonen tar seg opp igjen.</p><br>		</LI>
		<LI id="i8638"><p id="i8639"><em>Langtids forebyggende behandling</em> er farmakoterapi  på ubestemt tid hos pasienter som har stor sjanse for å få nye episoder  med det første. Kandidater for slik behandling er pasienter med  hyppige depresjoner, f.eks. tre eller flere episoder på 5 år, pasienter  med flere episoder og lavt funksjonsnivå mellom episodene, pasienter  med uvanlig lange eller alvorlige episoder og pasienter som har  vært i overhengende selvmordsfare.</p><br>		</LI>
		<LI id="i8640"><p id="i8641">Ved <em>bipolar</em> <em>lidelse</em> bør den profylaktiske langtidsterapien  styres av spesialist. Behandlingen er nærmere omtalt i kapittel  <a id="aSeksjon2X" class="xref" href="../T/T5.6.htm" title="Kryssreferanse">T5.6 Bipolar lidelse</a>.</p><br>		</LI>
	</UL>
</div><div id="i8642" class="def"><h5  id="i8643">Kontroll og oppfølging</h5>

<p class="defa"><p id="i8644">Klinikerens fremste  oppgave er å maksimere forholdet mellom nytte og risiko. Mange pasienter  har ingen effekt av antidepressive midler, og det er ikke lett å plukke  ut disse på forhånd. Bivirkningene er mer påregnelige. Pasienten  må få god informasjon om bivirkningene, og at de er vanligst i begynnelsen  og etter doseøkning. De må også vite at full effekt ikke kommer  før etter noen uker. I denne tiden bør de følges nøye, helst hver  uke, ikke minst med tanke på suicidalitet og motivasjon for videre  behandling.</p></p>
<p class="defa"><p id="i8645">Når det gjelder effekt,  er det best om vi, sammen med pasienten, definerer målsymptomer (f.eks.  MADRS-skåre) og avtaler at behandlingen er en tidsavgrenset utprøving.  En bør definere tid for evaluering og ta konsekvensen av evalueringen.  Ved episodisk depresjon som har vart i mindre enn 2 år, er 4 uker  et passende tidspunkt for evaluering. Har ikke pasienten merket  forandring da, bør en legge om medisineringen. Har pasienten bare  delvis effekt, bør dosen økes og tilstanden evalueres på ny om 2  uker. Ved tilfredsstillende effekt går pasienten over i vedlikeholdsfasen.</p></p>
<p class="defa"><p id="i8646">Ved manglende effekt  er det mange veier videre. Viktigst er det at en hver gang revurderer diagnosen  og sørger for at en ikke har oversett et rusmiddelproblem. Når vi  er sikre på diagnosen, kan vi legge til psykoterapi, bytte legemiddel,  legge til et antidepressivum med annen virkningsmekanisme, forsterke  terapien med tillegg av litium eller liotyronin (trijodtyronin)  eller gi ECT. ECT er i en særstilling med hensyn til effekt. De  andre tiltakene har mindre, men jevngod virkning. Dersom vi kombinerer  flere legemidler, må vi ta hensyn til farmakodynamiske og farmakokinetiske  interaksjoner.</p></p>
<p class="defa"><p id="i8647">Serumkonsentrasjonsmålinger  kan være til nytte når vi kombinerer mange legemidler, mistenker  pasienten for ikke å ta midlet slik meningen var, når pasienten  får sterke eller uvanlige bivirkninger eller når høye doser ikke  gir ventet effekt. Rutinemessig bruk av serumkonsentrasjonsmålinger  er ikke nødvendig, og for de færreste midlene er det en sikker relasjon  mellom serumkonsentrasjon og klinisk effekt. Doseringen skal derfor  styres etter effekt og bivirkninger, ikke etter laboratorieprøver.</p></p></div><div id="i8648" class="def"><h5  id="i8649">Seponering</h5>

<p class="defa"><p id="i8650">Seponering  av antidepressiva kan gi plagsomme symptomer. Problemet er mest uttalt  for SSRI med relativt kort halveringstid (citalopram, escitalopram,  fluvoksamin, paroksetin og sertralin), og symptomene kan være økt  angst og uro, dårlig søvn, koordineringsproblemer, irritabilitet,  kvalme og en eiendommelig følelse av at det går elektriske støt  gjennom kroppen. Disse plagene kan vare i noen uker. SSRI med kort halveringstid  bør trappes ned med 20&#x2013;25 % av opprinnelig dose hver uke. Noen pasienter greier  ikke å gjennomføre slik nedtrapping uten å få store plager. De vil  ofte ha nytte av å gå over til fluoksetin i 6 til 8 uker og så gradvis  trappe ned dosen. Fluoksetin og metabolitten norfluoksetin har svært  lange halveringstider, slik at fallet i serumkonsentrasjon blir  langsomt.</p></p></div><div id="i8651" class="tone"><h5  id="i8652"><strong>Legemiddelomtaler  og preparater,</strong> se</h5>

<p class="tonea"><p id="i8653"> <a id="aSeksjon4X#i53394" class="xref" href="../L/L5.3.htm#i53394" title="Kryssreferanse">L5.3.1.1 Amitriptylin</a> .</p></p>
<p class="tonea"><p id="i8654"> <a id="aSeksjon2X" class="xref" href="../L/L5.2.htm" title="Kryssreferanse">L5.2 Antipsykotika</a>.</p></p>
<p class="tonea"><p id="i8655"> <a id="aSeksjon4X#i54554" class="xref" href="../L/L5.3.htm#i54554" title="Kryssreferanse">L5.3.8.1 Bupropion</a>.</p></p>
<p class="tonea"><p id="i8656"> <a id="aSeksjon4X#i54067" class="xref" href="../L/L5.3.htm#i54067" title="Kryssreferanse">L5.3.3.1 Duloksetin</a>.</p></p>
<p class="tonea"><p id="i8657"> <a id="aSeksjon4X#i53778" class="xref" href="../L/L5.3.htm#i53778" title="Kryssreferanse">L5.3.2.3 Fluoksetin</a>.</p></p>
<p class="tonea"><p id="i8658"> <a id="aSeksjon3X#i54278" class="xref" href="../L/L5.3.htm#i54278" title="Kryssreferanse">L5.3.5 Irreversible, uselektive monoaminoksidasehemmere  (MAOH)</a>.</p></p>
<p class="tonea"><p id="i8659"> <a id="aSeksjon4X#i53478" class="xref" href="../L/L5.3.htm#i53478" title="Kryssreferanse">L5.3.1.3 Klomipramin</a>.</p></p>
<p class="tonea"><p id="i8660"> <a id="aSeksjon4X#i43812" class="xref" href="../L/L3.6.htm#i43812" title="Kryssreferanse">L3.6.1.2 Liotyronin</a>.</p></p>
<p class="tonea"><p id="i8661"> <a id="aSeksjon3X#i55132" class="xref" href="../L/L5.5.htm#i55132" title="Kryssreferanse">L5.5.1 Litium</a>.</p></p>
<p class="tonea"><p id="i8662"> <a id="aSeksjon4X#i54434" class="xref" href="../L/L5.3.htm#i54434" title="Kryssreferanse">L5.3.7.1 Mianserin</a>.</p></p>
<p class="tonea"><p id="i8663"> <a id="aSeksjon4X#i54478" class="xref" href="../L/L5.3.htm#i54478" title="Kryssreferanse">L5.3.7.2 Mirtazapin</a>.</p></p>
<p class="tonea"><p id="i8664"> <a id="aSeksjon4X#i54349" class="xref" href="../L/L5.3.htm#i54349" title="Kryssreferanse">L5.3.6.1 Moklobemid</a>.</p></p>
<p class="tonea"><p id="i8665"> <a id="aSeksjon4X#i54234" class="xref" href="../L/L5.3.htm#i54234" title="Kryssreferanse">L5.3.4.1 Reboksetin</a>.</p></p>
<p class="tonea"><p id="i8666"> <a id="aSeksjon3X#i54409" class="xref" href="../L/L5.3.htm#i54409" title="Kryssreferanse">L5.3.7 Reseptorantagonister</a>.</p></p>
<p class="tonea"><p id="i8667"> <a id="aSeksjon3X#i54347" class="xref" href="../L/L5.3.htm#i54347" title="Kryssreferanse">L5.3.6 Reversible, selektive monoaminoksidase  A-hemmere (RIMA)</a>.</p></p>
<p class="tonea"><p id="i8668"> <a id="aSeksjon3X#i53590" class="xref" href="../L/L5.3.htm#i53590" title="Kryssreferanse">L5.3.2 Selektive serotoninreopptakshemmere</a>.</p></p>
<p class="tonea"><p id="i8669"> <a id="aSeksjon3X#i53283" class="xref" href="../L/L5.3.htm#i53283" title="Kryssreferanse">L5.3.1 Trisykliske antidepressiva</a>.</p></p>
<p class="tonea"><p id="i8670"> <a id="aSeksjon4X#i54126" class="xref" href="../L/L5.3.htm#i54126" title="Kryssreferanse">L5.3.3.2 Venlafaksin</a>.</p></p></div><div id="i8671" class="tone"><h5  id="i8672"><strong>Faglige retningslinjer og veiledere fra Helsedirektoratet.</strong> Se <em>www.helsedirektoratet.no/publikasjoner/sider/default.aspx?kategori=Nasjonale+faglige+retningslinjer</em></h5>
</div>	<UL type="circle">
		<LI id="i8674"><p id="i8675">Nasjonale retningslinjer for diagnostisering og behandling av voksne med depresjon i primær- og spesialisthelsetjenesten [IS&#8211;1561]</p><br>		</LI>
	</UL>
</div></article></section>
</div>
</div>

</body>
</html>