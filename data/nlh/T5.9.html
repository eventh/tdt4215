<!DOCTYPE html>
<html lang="no">
<head>
	<title>Norsk legemiddelh&aring;ndbok - T5.9</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
</ul></div>
</nav>
<article id="content" >
<div id="i9026" class="seksjon2"><h2  id="i9027">T5.9&nbsp;Hyperkinetiske  forstyrrelser</h2>
<div id="i238321" class="revidert">
<p class="reviderta"><p id="i238322">Publisert: 20.06.2010</p></p></div><div id="i9028" class="def"><h5  id="i9029">Generelt</h5>

<p class="defa"><p id="i9030">Hyperkinetiske forstyrrelser  er ifølge WHO's internasjonale sykdomsklassifikasjon (ICD-10) en  tilstand karakterisert ved motorisk hyperaktivitet, impulsivitet  og forstyrrelser av konsentrasjons- eller oppmerksomhetsevnen. I  klinisk praksis benyttes ofte den amerikanske psykiatriske sykdomsklassifikasjonen  (DSM-IV) som bruker betegnelsen Attention  Deficit/Hyperactivity Disorder (ADHD).  Dette systemet skiller ut en egen gruppe med overveiende oppmerksomhetsforstyrrelse,  ADHD Predominantly Inattentive Type, som ellers ikke ville blitt  fanget opp ved bruk av ICD-10.</p></p></div><div id="i9031" class="def"><h5  id="i9032">Etiologi</h5>

<p class="defa"><p id="i9033">Årsaken er multifaktoriell,  med et samspill av psykososiale og nevrobiologiske faktorer hvor  arv er en sentral faktor. Pre-, peri- og postnatale faktorer kan  i noen tilfeller forklare utviklingen av tilstanden.</p></p></div><div id="i9034" class="def"><h5  id="i9035">Epidemiologi</h5>

<p class="defa"><p id="i9036">Hyperkinetisk forstyrrelse  (ADHD) sees hos ca. 5 % av barn i skolealderen, og i alvorlig grad  hos vel 1 %. Tilstanden er 2&#x2013;3 ganger hyppigere hos gutter/menn  enn hos jenter/kvinner, men blir i økende grad erkjent og diagnostisert  hos jenter/kvinner.</p></p>
<p class="defa"><p id="i9037">Omtrent 70 % av barna  med hyperkinetisk forstyrrelse vil fortsatt ha symptomer i ungdomsårene  og nesten halvparten også i voksen alder, selv om bl.a. hyperaktiviteten  ofte avtar. Det antas at forekomsten i voksen alder er minst 2 %.</p></p></div><div id="i9038" class="def"><h5  id="i9039">Symptomer</h5>

<p class="defa"><p id="i9040">Hyperkinetisk forstyrrelse  er karakterisert ved kjernesymptomene gjennomgripende hyperaktivitet,  impulsivitet og konsentrasjons-/oppmerksomhetsproblemer. Symptomene  skal ha vært til stede før 7-årsalderen, skal forekomme i flere  ulike situasjoner og forårsake betydelige vansker i forhold til  sosial, pedagogisk eller arbeidsmessig funksjonsevne. Mer enn 50 %  utvikler sekundære atferdsforstyrrelser med utagerende atferd. Noen  får rusmisbruk og antisosial atferd, spesielt i den ubehandlede  gruppen. Det er også økt forekomst av angst og depresjon hos pasienter  med hyperkinetisk forstyrrelse (ADHD).</p></p></div><div id="i9041" class="def"><h5  id="i9042">Diagnostikk</h5>

<p class="defa"><p id="i9043">Det finnes ingen spesifikke  tester som alene kan gi diagnosen. Vurderingen må bl.a. baseres  på atferdskarakteristika over tid. Til hjelp brukes intervjuer for  kartlegging av symptomer og problemer, og det finnes flere intervju-  og spørreskjemaer basert på de diagnostiske kriteriene.</p></p>
<p class="defa"><p id="i9044">Diagnostisering av  ADHD kan startes opp i primærhelsetjenesten, men den endelige diagnostiseringen  vil oftest skje innen spesialisthelsetjenesten. Sosial- og helsedirektoratet  har utarbeidet faglige retningslinjer for diagnostisering og behandling,  IS-1244 (2005), sist revidert 15.10.2007 <em>www.helsedirektoratet.no/vp/multimedia/archive/00019/IS-1244NY1_19017a.pdf</em></p></p></div><div id="i9045" class="def"><h5  id="i9046">Differensialdiagnoser  og komorbiditet</h5>

<p class="defa"><p id="i9047">Det finnes en lang  rekke tilstander hos barn og unge som kan ha symptomer som ligner  på hyperkinetiske forstyrrelser (ADHD). Det er derfor viktig med  en nevrologisk og psykiatrisk vurdering for å utelukke tilstander  som f.eks. angstlidelser, depresjon og andre affektive forstyrrelser,  posttraumatisk stresslidelse, søvnforstyrrelser (inkl. narkolepsi),  føtalt alkoholsyndrom (FAS), ulike genetiske og nevrologiske sykdommer,  legemiddelreaksjoner (antihistaminer, fenobarbital, teofyllin) og spesifikke  utviklingsforstyrrelser (f.eks. dysleksi).</p></p>
<p class="defa"><p id="i9048">Ved hyperkinetisk forstyrrelse/ADHD  er det ofte andre samtidige tilstander. De vanligste komorbide tilstandene  i barne- og ungdomsalder er opposisjonell atferdsforstyrrelse og alvorlig  atferdsforstyrrelse, mens det hos voksne er affektive lidelser og  angst. Vanligvis utvikles økende komorbiditet over tid, særlig der  grunntilstanden er ubehandlet. Et viktig mål er derfor å komme inn  med diagnostisering og behandling så tidlig som mulig.</p></p></div><div id="i9049" class="def"><h5  id="i9050">Behandling</h5>

<p class="defa">&nbsp;</p>	<OL>
		<LI id="i9053"><p id="i9054"><strong>Ikke-medikamentell behandling:</strong> Informasjon,  rådgivning til foreldre og skole, pedagogisk og økonomisk hjelp,  samt avlastning for familien er en viktig del av behandlingen. Lettere  tilfeller kan følges opp av primærhelsetjenesten, men der tilstanden påvirker  barnets funksjon i betydelig grad bør det henvises til spesialist  i barne- og ungdomspsykiatri eller barnesykdommer. Det vil hos noen  være behov for systematisk hjelp slik at foreldrene kan håndtere  barnet bedre. Et eksempel på dette er såkalt Parent Management  Training (PMT). Selvhjelpsgrupper  for foreldre kan være nyttige. Individuelle samtaler med barnet/ungdommen,  med informasjon og ev. kognitiv terapi, samt behandling av primære  og/eller sekundære psykiatriske lidelser (familieterapi, psykoterapi  etc.) er viktige deler av behandlingen, og krever henvisning til  spesialist eller barne- og ungdomspsykiatrisk poliklinikk.</p><br>		</LI>
		<LI id="i9055"><p id="i9056"><strong>Medikamentell behandling:</strong> <em>Indikasjon</em> for  medikamentell behandling er alvorlige former av hyperkinetisk forstyrrelse  (ADHD), spesielt der hvor andre tiltak ikke er nok, eller der symptomer  påvirker lære- eller arbeidssituasjonen i vesentlig grad.</p><br><p id="i9057">Legemiddelbehandlingen innvirker primært  på hyperaktivitet, impulsivitet og konsentrasjonsproblemer. Bedring  av dette kan også påvirke andre atferdsproblemer i gunstig retning,  og mange får en bedre sosial fungering. De substanser som har indikasjon ved  hyperkinetisk forstyrrelse/ADHD er:</p><br>	<OL type='a'>
		<LI id="i9059"><p id="i9060">Sentralstimulerende  midler</p><br>	<UL type="circle">
		<LI id="i9062"><p id="i9063">metylfenidat</p><br>		</LI>
		<LI id="i9064"><p id="i9065">deksamfetamin/amfetamin</p><br>		</LI>
	</UL>
		</LI>
		<LI id="i9066"><p id="i9067">Atomoksetin</p><br>		</LI>
	</OL>
		</LI>
	</OL>

<p class="defa"><p id="i9068">I tillegg kan modafenil og klonidin  forsøkes i spesielle tilfeller.</p></p>	<UL type="circle">
		<LI id="i9070"><p id="i9071"><em>Sentralstimulerende midler</em> (metylfenidat,  deksamfetamin, racemisk amfetamin). Behandlingseffekten vurderes  i løpet av en utprøvingsperiode over f.eks. 2&#x2013;6 uker. Utprøvingen  skjer vanligvis med opptrappende doser til respons. Utprøving med  placebo kan være nødvendig i noen tilfeller, særlig hvis det er  diskrepans mellom effekt i ulike situasjoner. Opptil 70&#x2013;80 % av  barn/ungdom med hyperkinetisk forstyrrelse (ADHD) viser bedring  ved en slik utprøving forutsatt titrering til adekvat dose. Hvis  både metylfenidat og deksamfetamin prøves ut, dersom en av dem ikke  har tilstrekkelig effekt, så kan opptil 90 % få bedring.</p><br><p id="i9072">Innledning av behandling med sentralstimulerende  midler er en spesialistoppgave (spesialist i barne&#x2011; og ungdomspsykiatri/pediatri  med barnenevrologi, og for voksne psykiatri/nevrologi) og krever  generell eller spesiell rekvireringsrett (søknad til fylkesmannen).  Det kan søkes om spesiell rekvireringsrett for navngitt pasient  fra spesialist eller annen behandlende lege. Det er ikke holdepunkter  for at behandling med metylfenidat eller amfetamin fører til senere  misbruk forutsatt riktig diagnose og god oppfølging. Nyere undersøkelser  har vist redusert misbruk blant de som er behandlet med sentralstimulerende midler.</p><br>	<UL type="circle">
		<LI id="i9074"><p id="i9075">Metylfenidat:  Terapeutisk effekt oppnås oftest med doser på 0,5&#x2013;1,0 mg/kg/døgn,  men det er betydelig individuell variasjon slik at dosen kan titreres  opp til maksimal effekt vurdert opp mot ev. bivirkninger.</p><br><p id="i9076">Metylfenidat finnes i to administrasjonsformer,  korttitdsvirkende og depottabletter. Korttidsvirkende metylfenidat  har virketid på 3&#x2013;4 timer og må derfor vanligvis gis med 2&#x2013;4 doseringer  per dag. Effekt oppnås gjennom utprøving i økende doser. Ved bivirkninger  bør ev. opptrapping skje over flere uker.</p><br><p id="i9077">Metylfenidat i depottabletter og kapsler  har en virketid fra 6&#x2013;8 til 10&#x2013;12 timer avhengig av preparat. Mange  kan derfor få tilfredsstillende effekt med én dose om morgenen.  Klinisk erfaring viser at noen må ha supplerende doser med korttidsvirkende  metylfenidat om morgenen og/eller på ettermiddagen.</p><br><p id="i9078">Utprøving vil oftest kunne skje ved  å gi ca. 0,5 mg/kg daglig den første uken, og deretter øke gradvis  til rundt 1,0 mg/kg i ukene som følger. Vedlikeholdsdosen og toleransen  avhenger bl.a. av individuell metaboliseringshastighet.</p><br>		</LI>
		<LI id="i9079"><p id="i9080">Deksamfetamin  (NB! godkjenningsfritak og søknad etter § 3a i blåreseptforskriften): Vanlig  startdose er 2,5 mg en gang daglig (morgen). Dagsdosen økes etter  få dager til 2,5 mg to ganger daglig (morgen og «etter skoletid»)  Deretter økes dosen gradvis med 2,5&#x2013;5,0 mg hver uke inntil optimal  dosering er nådd. Vanlig vedlikeholdsdosering av deksamfetamin er  10&#x2013;20 mg daglig, men det er en betydelig individuell variasjon i doserespons.  Dosen bør ikke overskride 30 mg hos barn, ev. 40 mg hos eldre barn  og ungdommer.</p><br>		</LI>
		<LI id="i9081"><p id="i9082">Amfetamin (racemisk): Racemisk amfetamin  inneholder 50 % deksamfetamin (høyredreiende) og 50 % av den langt  mindre potente venstredreiende formen.</p><br><p id="i9083">Hvis man  går over fra racemisk amfetamin til deksamfetamin, anbefales det  å halvere dosen initialt og deretter titrere opp til optimal dose.  I USA er en blanding av høyre- og venstredreiende amfetamin fortsatt  i bruk, og flere undersøkelser viser at også den racemiske blandingen  kan ha effekt på høyde med de rent høyredreiende legemidlene.</p><br>		</LI>
	</UL>
<p id="i9084">Sentralstimulerende  midler kan gi nedsatt appetitt, magesmerter eller forbigående senket stemningsleie.  Hos noen vedvarer den dårlige matlysten slik at seponering må vurderes. Langtidsbehandling  med sentralstimulerende midler vil vanligvis ikke virke hemmende  på lengdeveksten.</p><br>		</LI>
		<LI id="i9085"><p id="i9086"><em>Atomoksetin.</em></p><br>	<UL type="circle">
		<LI id="i9088"><p id="i9089">Atomoksetin er et alternativ til metylfenidat  og amfetamin spesielt fordi preparatet er klassifisert som et <em>ikke-sentralstimulerende</em> legemiddel.  Atomoksetin ser foreløpig ut til å ha litt mindre effekt enn sentralstimulerende  midler på kjernesymptomene ved hyperkinetisk forstyrrelse/ADHD (hyperaktivitet,  impulsivitet og oppmerksomhets- og konsentrasjonsproblemer). Ved  liten eller manglende effekt av sentralstimulerende midler eller  plagsomme bivirkninger er atomoksetin et viktig alternativ. Atomoksetin ser  ut til å ha en mer stabil virkning gjennom døgnet, og effekten holder  seg over lengre tid selv etter seponering. Hos barn hvor symptomene  er til stede fra tidlig morgen, før virkningen av morgendosen setter  inn, kan atomoksetin derfor være et mulig alternativ. Atomoksetin  er i Norge godkjent på indikasjonen ADHD hos barn og ungdom (6&#x2013;17 år).  Studier på voksne med ADHD har også vist gode resultater. Atomoksetin  kan skrives på blå resept etter blåreseptforskriftens § 2.</p><br><p id="i9090">Hos barn og ungdom  inntil 70 kg startes opp med en dose svarende til 0,5 mg/kg/døgn  første uke. Så økes dosen etter minst 7 dager gradvis til ca. 1,2 mg/kg/døgn avhengig  av klinisk respons og toleranse. For å unngå bivirkninger bør dosen  trappes opp over 2&#x2013;3 uker. Anbefalt vedlikeholdsdose er 1,2 mg/kg/døgn.  Det er ikke vist ytterligere effekt for doser >  1,2 mg/kg/døgn.  Barn og ungdom > 70 kg: Anbefalt startdose er ca. 40 mg/døgn. Startdosen  opprettholdes i minst 7 dager før titrering til høyere dose i henhold  til klinisk respons og toleranse. For å unngå bivirkninger bør dosen  trappes opp over 2&#x2013;3 uker. Anbefalt vedlikeholdsdose er 80 mg/døgn.  Det er ikke vist ytterligere effekt for doser > 80 mg. Maksimalt  anbefalt døgndose er 100 mg. Bør fortrinnsvis gis som engangsdosering  om morgenen for å ha best effekt. Tas med eller uten mat.</p><br>		</LI>
	</UL>
		</LI>
		<LI id="i9091"><p id="i9092"><em>Andre legemidler.</em></p><br>	<UL type="circle">
		<LI id="i9094"><p id="i9095">Modafinil blir først og fremst brukt  ved narkolepsi, men pga. den sympatikomimetiske effekten er det  også blitt prøvd ut ved ADHD hos både voksne og barn. Det mangler studier  hvor man sammenligner modafinil med de tradisjonelle sentralstimulerende midlene.  Modafinil doseres en gang daglig, og vedlikeholdsdose ligger mellom  200 og 400 mg daglig.</p><br>		</LI>
		<LI id="i9096"><p id="i9097">Klonidin brukes en del ved ADHD og  særlig ved kombinasjon med tics eller tvangssymptomer (se  <a id="aSeksjon2X" class="ref" href="../T/T5.10.htm" title="Klonidin (sympatikushemmer) kan gi reduksjon  i tics. Klonidin har best dokumentert effekt når tics eller Tourettes  syndrom forekommer samtidig med symptomer på tvangssyndrom og/eller  hyperkinetisk forstyrrelse/ADHD. Mellom 20 % og 40 % har nytte av  midlet; noen bedres umiddelbart, hos andre kan det ta 2&#x2013;3 måneder  før effekt sees.">Klonidin (sympatikushemmer) kan gi reduksjon  i tics. Klonidin har best dokumentert effekt når tics eller Tourettes  syndrom forekommer samtidig med symptomer på tvangssyndrom og/eller  hyperkinetisk forstyrrelse/ADHD. Mellom 20 % og 40 % har nytte av  midlet; noen bedres umiddelbart, hos andre kan det ta 2&#x2013;3 måneder  før effekt sees.</a>). Det kan ta fra  to til flere uker før effekt oppnås. Bivirkninger er hodepine, blodtrykksfall  og tretthet. Brå seponering eller rask nedtrapping av dosen kan  gi alvorlig blodtrykksstigning.</p><br>		</LI>
	</UL>
		</LI>
	</UL>
</div><div id="i9098" class="def"><h5  id="i9099">Kontroll, oppfølging</h5>

<p class="defa"><p id="i9100">Barn som får sentralstimulerende  midler bør følges opp med vanlige medisinske kontroller, inklusiv  høyde, vekt og blodtrykk. Vedlikeholdsdose må tilpasses individuelt  og justeres med regelmessig oppfølging. Hos noen er det aktuelt  å fortsette legemiddelbehandlingen inn i voksen alder.</p></p>
<p class="defa"><p id="i9101">Det har i den senere  tid vært økende fokus på kardiovaskulære bivirkninger ved bruk av ADHD-legemidler  i Norge. Det advares mot bruk ved høyt blodtrykk, hjertearytmier  og ved medfødte hjertefeil. EKG eller annen supplerende hjerteundersøkelse  før behandlingsstart bør derfor vurderes i hvert enkelt tilfelle,  spesielt for å utelukke arytmier eller lang QT-syndrom. EKG bør  også tas under behandling ved symptomer som brystsmerter eller besvimelsesanfall. På  bakgrunn av klinisk erfaring og den omfattende bruken av disse legemidlene  gjennom mange år ser det ut til at denne ev. risikoen er svært liten.</p></p></div><div id="i9102" class="tone"><h5  id="i9103"><strong>Legemiddelomtaler  og preparater,</strong> se</h5>

<p class="tonea"><p id="i9104"> <a id="aSeksjon3X#i59278" class="xref" href="../L/L6.7.htm#i59278" title="Kryssreferanse">L6.7.2 Atomoksetin</a>.</p></p>
<p class="tonea"><p id="i9105"> <a id="aSeksjon4X#i59154" class="xref" href="../L/L6.7.htm#i59154" title="Kryssreferanse">L6.7.1.1 Deksamfetamin/amfetamin</a>.</p></p>
<p class="tonea"><p id="i9106"> <a id="aSeksjon3X#i64487" class="xref" href="../L/L8.7.htm#i64487" title="Kryssreferanse">L8.7.3 Klonidin</a>.</p></p>
<p class="tonea"><p id="i9107"> <a id="aSeksjon4X#i59198" class="xref" href="../L/L6.7.htm#i59198" title="Kryssreferanse">L6.7.1.2 Metylfenidat</a>.</p></p>
<p class="tonea"><p id="i9108"> <a id="aSeksjon3X#i59124" class="xref" href="../L/L6.7.htm#i59124" title="Kryssreferanse">L6.7.1 Metylfenidat og deksamfetamin/amfetamin</a>.</p></p>
<p class="tonea"><p id="i9109"> <a id="aSeksjon3X#i59345" class="xref" href="../L/L6.7.htm#i59345" title="Kryssreferanse">L6.7.3 Modafinil</a>.</p></p></div><div id="i9110" class="tone-kilde"><h6  id="i9111">Kilder.</h6>

<p class="tone-kildea"><p id="i9112">ADHD  <a id="aSeksjon1X7438" class="ref" href="../T/T5.htm#i91947438" title="ADHD">ADHD</a>.</p></p></div><div id="i9113" class="tone"><h5  id="i9114"><strong>Faglige retningslinjer og veiledere fra Helsedirektoratet.</strong> Se <em>www.helsedirektoratet.no/publikasjoner/sider/default.aspx?kategori=Nasjonale+faglige+retningslinjer</em></h5>
</div>	<UL type="circle">
		<LI id="i9116"><p id="i9117">Veileder for diagnostisering og behandling  av AD/HD [IS&#x2013;1244]</p><br>		</LI>
	</UL>
</div></article></section>
</div>
</div>

</body>
</html>