<!DOCTYPE html>
<html lang="no">
<head>
	<title>Norsk legemiddelh&aring;ndbok - T6.1</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
<li><a href="T6.1.htm#i9220">T6.1.1&nbsp;Epilepsi</a>
<li><a href="T6.1.htm#i9309">T6.1.1.1&nbsp;Serieanfall  og status  epilepticus</a></li>
</li><li><a href="T6.1.htm#i9358">T6.1.2&nbsp;Feberkramper</a>
</li></ul></div>
</nav>
<article id="content" >
<div id="i9218" class="seksjon2"><h2  id="i9219">T6.1&nbsp;Epilepsi,  feberkramper</h2>
<div id="i238325" class="revidert">
<p class="reviderta"><p id="i238326">Publisert: 20.06.2010</p></p></div><div id="i9220" class="seksjon3"><h3  id="i9221">T6.1.1&nbsp;Epilepsi</h3>
<div id="i239009" class="revidert">
<p class="reviderta"><p id="i239010">Publisert: 20.06.2010</p></p></div><div id="i9222" class="def"><h5  id="i9223">Generelt</h5>

<p class="defa"><p id="i9224">Diagnosen epilepsi omfatter  flere ulike sykdommer og syndromer hvor gjentatte epileptiske anfall  skyldes cerebrale funksjonsforstyrrelser.</p></p>
<p class="defa"><p id="i9225">Det er en spesialistoppgave  å utrede og ev. starte behandling. Oppfølging skjer ofte i samarbeid  mellom spesialist i nevrologi eller pediatri og pasientens fastlege.  Epilepsi medfører ofte psykososiale problemer. Adekvat epilepsiservice  inkluderer både behandling, rådgivning og helhetlig oppfølging.  Forløp, prognose, anfallenes utløsende årsaker og døgnvariasjon  er ofte avhengig av selve epilepsisyndromet. Personer med epileptiske  anfall i løpet av siste år fyller ikke helsekravene i førerkortforskriftene.  Kognitive problemer og psykiske vansker bør utredes.</p></p></div><div id="i9226" class="def"><h5  id="i9227">Etiologi</h5>

<p class="defa"><p id="i9228">Multifaktoriell. Genetisk,  strukturell-metabolsk eller ukjent.</p></p></div><div id="i9229" class="def"><h5  id="i9230">Epidemiologi</h5>

<p class="defa"><p id="i9231">Insidensen er høyest i  tidlig barnealder og i høy alder. Prevalensen ligger på rundt 0,7 %.  De fleste nye pasienter med epilepsi (70&#x2013;80 %) oppnår anfallskontroll,  og noen kan etter hvert slutte med behandlingen. I epilepsipopulasjonen  akkumuleres pasienter som er vanskelige å behandle, og det antas  at under halvparten av disse er helt anfallsfrie. Over 20 % av de  som har epilepsi, er utviklingshemmet. I denne gruppen finner vi  mange pasienter med ukontrollert anfallssituasjon.</p></p></div><div id="i9232" class="def"><h5  id="i9233">Symptomer</h5>

<p class="defa">&nbsp;</p>	<UL type="circle">
		<LI id="i9236"><p id="i9237"><em>Generalisert epilepsi</em> opptrer  med generaliserte anfall uten fokal start eller aura. Anfallene kan  manifestere seg med motoriske fenomener (tonisk&#x2011;kloniske, toniske,  atoniske eller myoklone anfall) eller som absenser (Tabell 1  <a id="aTabellX10113" class="ref" href="../T/T6.htm#i10113" title="Tabell 1 Medikamentvalg i henhold til anfallstyper">Tabell 1 Medikamentvalg i henhold til anfallstyper</a>). Prognosen er vanligvis  god ved genetisk årsak når epilepsien er eneste symptom, men som  regel dårlig ved strukturell eller metabolsk årsak.</p><br>		</LI>
		<LI id="i9238"><p id="i9239"><em>Fokal epilepsi</em> opptrer  som fokale (partielle) anfall (Tabell 1  <a id="aTabellX10113" class="ref" href="../T/T6.htm#i10113" title="Tabell 1 Medikamentvalg i henhold til anfallstyper">Tabell 1 Medikamentvalg i henhold til anfallstyper</a>). Symptomene kan være enkle med f.eks. motoriske,  sensoriske eller autonome manifestasjoner og bevart bevissthet,  eller komplekse med affeksjon av bevisstheten og en rekke forskjellige tilleggssymptomer.  Anfallene kan raskt gå over i tonisk&#x2011;kloniske anfall, slik at hverken pasient  eller øyevitner opplever noen fokal start.</p><br>		</LI>
	</UL>

<p class="defa"><p id="i9240">Klassifikasjonen av epilepsier og eleptiske  anfall er under revisjon.</p></p></div><div id="i9241" class="def"><h5  id="i9242">Diagnostikk</h5>

<p class="defa"><p id="i9243">Anamnese og komparentopplysninger  er viktige. EEG og MR av hjernen er alltid indisert. Spesialistoppgave.</p></p></div><div id="i9244" class="def"><h5  id="i9245">Behandling</h5>

<p class="defa"><p id="i9246">Den medikamentelle behandlingen  er delt inn i <em>anfallsforebyggende</em> og <em>anfallskuperende</em> tiltak.  (Behandling av serieanfall og status epileptikus se  <a id="aSeksjon4X#i9308" class="ref" href="../T/T6.1.htm#i9308" title="Serieanfall  og status  epilepticus">Serieanfall  og status  epilepticus</a>.)</p></p>
<p class="defa"><p id="i9247">Kirurgisk behandling bør  vurderes ved fokal epilepsi hvis man ikke oppnår anfallskontroll med  legemidler i løpet av de første årene.</p></p></div><div id="i9248" class="sub8"><h5  id="i9249">Anfallsforebyggende  behandling</h5>

<p class="sub8a"><p id="i9250">Behandling med antiepileptika  er indisert etter to eller flere uprovoserte anfall. (Se  <a id="aTabellX10113" class="xref" href="../T/T6.htm#i10113" title="Kryssreferanse">T6 Tabell 1 Medikamentvalg i henhold til anfallstyper</a>.) Ofte startes behandling  etter ett anfall, f.eks. når det er påvist epileptiform aktivitet  i EEG eller strukturelle forandringer i hjernen som medfører stor  risiko for flere anfall. Faktorer som kan ha bidratt til å utløse  anfall (f.eks. søvnmangel, inntak av alkohol) bør diskuteres med  pasienten og om mulig elimineres. Akutte symptomatiske anfall opptrer  i første uke etter en nyoppstått hjernelesjon eller i forbindelse med  metabolske forstyrrelser, intoksikasjoner eller abstinens. Slike  anfall er alene ikke indikasjon for langtidsbehandling med antiepileptika.</p></p>
<p class="sub8a"><p id="i9251">Pasienten skal informeres  grundig om behandlingens hensikt, mulige bivirkninger og om hvordan  medisinene skal tas. Hvis pasienten ikke blir anfallsfri etter opptrapping  av det første legemidlet til optimal plasmakonsentrasjon eller det  opptrer plagsomme bivirkninger, anbefales det å forsøke annen monoterapi.  Når neste legemiddel er økt til optimal plasmakonsentrasjon, trappes  det første ned, ofte først etter at man har vurdert effekten av kombinasjonsbehandling  i noen uker. Dersom disse tiltakene heller ikke er vellykket, kan  et tredje legemiddel forsøkes, enten i monoterapi eller som tilleggsbehandling  (se Tabell 1  <a id="aTabellX10113" class="ref" href="../T/T6.htm#i10113" title="Tabell 1 Medikamentvalg i henhold til anfallstyper">Tabell 1 Medikamentvalg i henhold til anfallstyper</a>).</p></p>
<p class="sub8a"><p id="i9252">Ved kombinasjonsbehandling  bør det legges vekt på å bruke legemidler med forskjellig virkningsmekanisme  og gunstig bivirkningsprofil. Interaksjonsproblematikken kan være kompleks  og må vies spesiell oppmerksomhet. Måling av serumkonsentrasjon  kan være av særlig betydning når antiepileptika kombineres.</p></p><div id="i9253" class="def"><h5  id="i9254">Valg av legemiddel</h5>

<p class="defa"><p id="i9255">Det var i mange år bred  enighet om karbamazepin og valproat som førstevalg ved henholdsvis  fokale og generaliserte anfall. Mange nye antiepileptika med ulike egenskaper  er markedsført de senere år. Av disse er lamotrigin nå mest brukt.  Det har vist tilsvarende effekt som karbamazepin ved nydiagnostisert  epilepsi med fokale anfall og er også effektivt ved generaliserte  anfallsformer, bl.a. ved absenser. Pga. gunstig tolerabilitet brukes nå  lamotrigin først hos mange pasienter både ved fokale og generaliserte  anfall. ( <a id="aTabellX10113" class="xref" href="../T/T6.htm#i10113" title="Kryssreferanse">T6 Tabell 1 Medikamentvalg i henhold til anfallstyper</a>.) Okskarbazepin  har stort sett tilsvarende effekt som karbamazepin, men har færre  interaksjoner og tåles ofte bedre. Gabapentin og pregabalin er indisert  ved epilepsi med fokalt utgangspunkt, mens topiramat, felbamat, levetiracetam  og zonisamid (mer begrenset dokumentasjon) også er effektive ved  generaliserte epilepsier. Levetiracetam kan ha særlig god effekt  ved myoklone anfall. Felbamat brukes lite pga. potensielt alvorlige  bivirkninger fra beinmarg og lever. Bruken av vigabatrin er nå sterkt begrenset  pga. faren for innskrenket synsfelt. Flere av de nye legemidlene  har foreløpig ikke funnet sin endelige plass i epilepsibehandlingen.  Bivirkningsprofilene gjør at få nye pasienter her i landet nå blir  satt på de eldre midlene fenobarbital og fenytoin (metningskinetikk).  Det er viktig å kjenne de ulike midlenes farmakokinetiske og farmakodynamiske  egenskaper godt for å kunne tilpasse behandlingen etter pasientens  individuelle behov og toleranse.</p></p>
<p class="defa"><p id="i9256">Kostnadene ved bruk av  de nye preparatene er store, og mulige langtidseffekter og sjeldne komplikasjoner  er foreløpig ufullstendig kartlagt for noen av dem. Man avventer  flere kontrollerte undersøkelser ved forskjellige epilepsisyndromer  og i ulike grupper av pasienter. Ved tilfredsstillende behandlingsresultat  er det i dagens situasjon ingen grunn til å skifte regime. Pasienter  med ukontrollert anfallssituasjon eller plagsomme bivirkninger bør imidlertid  få anledning til å prøve nye legemidler. Dersom ikke balansen mellom  effekt og bivirkninger blir klart bedre med nye legemidler, bør  man vende tilbake til tidligere behandling. Unødvendig polyterapi  må unngås.</p></p>
<p class="defa"><p id="i9257">De aldersrelaterte epilepsisyndromene, West syndrom  (infantile spasmer) og Lennox&#x2011;Gastauts  syndrom, kommer i en særstilling. Anfallskontroll er vanskelig å  oppnå. ACTH&#x2011;(eller glukokortikoid&#x2011;)behandling har vært brukt ved  West syndrom. Mange mener nå at vigabatrin bør være førstevalg,  men behandlingens varighet bør ikke overskride 12 uker dersom bedringen  ikke er meningsfull. Ved Lennox&#x2011;Gastauts syndrom er først og fremst legemidler  med bredspektret antiepileptisk effekt aktuelle. Valproat har vært  førstevalg. Lamotrigin, topiramat, felbamat og rufinamid har alle  dokumentert effekt.</p></p>
<p class="defa"><p id="i9258">De fleste nye pasienter  blir anfallsfrie med bare ett legemiddel. Under vedlikeholdsbehandling  tilstrebes den lavest mulige dose avpasset etter terapeutisk effekt  og bivirkninger. En del pasienter oppnår anfallsfrihet ved lavere  plasmakonsentrasjoner enn de anbefalte konsentrasjonsnivåer (se  Tabell 1 i legemiddelkapitlet  <a id="aTabellX59436" class="ref" href="../L/L6.htm#i59436" title="Tabell 1  Veiledende dosering. Antatt terapeutiske  plasmakonsentrasjonsområder">Tabell 1  Veiledende dosering. Antatt terapeutiske  plasmakonsentrasjonsområder</a>). Ytterligere doseøkning bør da unngås. Noen  pasienter trenger, og tåler, høyere plasmakonsentrasjoner enn andre.  De antatte terapeutiske plasmakonsentrasjonsområdene representerer  veiledende områder som gjelder for gjennomsnittet av pasientgruppen,  og må alltid sees i relasjon til terapeutisk effekt og bivirkninger.</p></p></div><div id="i9259" class="def"><h5  id="i9260">Spesielle problemer</h5>

<p class="defa"><p id="i9261">Alle antiepileptika er  klassifisert som spesielt trafikkfarlige, men i en stabil behandlingssituasjon  er det mulig for mange pasienter igjen å få førerkort og kjøre bil uten  trafikkrisiko av legemidlene som sådan.</p></p>
<p class="defa"><p id="i9262">Doseavhengige <em>bivirkninger</em> kan  oppleves selv om plasmakonsentrasjonene ligger innenfor terapeutiske  områder og dosene ikke er spesielt høye. Bivirkninger i form av  konsentrasjons&#x2011;, hukommelses&#x2011; og innlæringsvansker kan ha store  konsekvenser i dagliglivet. Eldre pasienter og pasienter med utviklingshemning  eller hjerneskade kan ha særlig nedsatt terskel for sentralnervøse  bivirkninger. Hos mennesker med kommunikasjonsproblemer er slike bivirkninger  vanskelig å diagnostisere. Komparentopplysninger fra pårørende og/eller omsorgspersoner  kan være til stor hjelp.</p></p>
<p class="defa"><p id="i9263">Enzyminduserende  antiepileptika kan nedsette effekten av hormonell antikonsepsjon  og kan også bidra til utvikling av beinskjørhet ved å øke nedbrytningen  av vitamin D. Enkelte pasienter kan ha behov for tilskudd av vitamin D  og kalsium, særlig postmenopausale kvinner.</p></p></div><div id="i9264" class="def"><h5  id="i9265"><strong>Graviditet</strong></h5>

<p class="defa"><p id="i9266">Bruk av antiepileptika  under svangerskap krever særdeles omhyggelig overvåkning fordi pasientene  må fortsette behandlingen for å unngå anfall. Før svangerskap må  medisineringen tilpasses for å redusere risikoen for skade på fosteret.  Forekomsten av medfødte misdannelser er høyere hos barn av mødre  som bruker antiepileptika (4&#x2013;6 %) enn i den generelle befolkningen  (2&#x2013;3 %). Kombinasjon av flere antiepileptika øker risikoen. Foruten  strukturelle misdannelser er det også mistanke om uheldige virkninger  på fosterets sentralnervesystem og mentale utvikling, særlig når  det gjelder valproat.</p></p>
<p class="defa"><p id="i9267">Det finnes foreløpig lite  informasjon om de nyere antiepileptika. Om mulig bør en bruke monoterapi  og tilstrebe lavest mulig dosering og jevnest mulig serumkonsentrasjon.  Men det er av største viktighet å opprettholde optimal kontroll  av epileptiske anfall.</p></p>
<p class="defa"><p id="i9268">For flere antiepileptika  kan den totale plasmakonsentrasjonen ha en tendens til å synke i løpet  av svangerskapet. Når det gjelder valproat og fenytoin har ikke  dette alltid klinisk betydning, da konsentrasjonen av ubundet, virksomt  legemiddel ikke nødvendigvis er påvirket i samme grad. Konsentrasjonen  av lamotrigin, okskarbazepin og levetiracetam faller ofte betydelig,  sannsynligvis pga. økt metabolisme, og verdiene bør følges med kontroller  og justering av dosen ved behov. Under graviditet bør behandlingen  helst overvåkes av nevrolog. Fødselen bør finne sted på sykehus  med tilstrekkelig ekspertise.</p></p>
<p class="defa"><p id="i9269">Retningslinjer for bruk  av antiepileptika under svangerskap og for behandling av kvinner  i fertil alder: </p></p>	<UL type="circle">
		<LI id="i9271"><p id="i9272">Svangerskap  bør være planlagt. Bruk monoterapi med laveste dose som gir anfallskontroll.  Forsøk å unngå polyterapi.</p><br>		</LI>
		<LI id="i9273"><p id="i9274">Ved  bruk av valproat må man være særlig forsiktig med å utsette den  gravide for høye plasmakonsentrasjonstopper i første trimester pga.  faren for nevralrørsdefekter. Bruk depotpreparat. Prenatal diagnostikk  bør tilbys i form av spesiell oppfølging med ultralyd. Hverken valproat  eller karbamazepin bør brukes ved familiær forekomst av nevralrørsdefekt.</p><br>		</LI>
		<LI id="i9275"><p id="i9276">Vitamintilskudd  bør brukes allerede før konsepsjon.</p><br>		</LI>
	</UL>

<p class="defa"><p id="i9277">Behovet for folsyre og  vitaminene D og K, kanskje også for noen av de øvrige vitaminene,  kan øke under behandling med antiepileptika. Flere undersøkelser  tyder på at folsyretilskudd beskytter fosteret mot nevralrørsdefekter.  Det er derfor anbefalt at alle kvinner i fertil alder med epilepsi  daglig får vitaminpreparater som inneholder folsyre. Optimalt folsyretilskudd  til denne pasientgruppen er foreløpig vanskelig å fastslå. Anbefalt  døgndose av folsyre ved planlagt graviditet og i første trimester  er minst 0,4 mg. Pga. økt risiko for nevralrørsdefekter ved bruk  av både valproat og karbamazepin mener mange at man her bør gi 4 mg.</p></p>
<p class="defa"><p id="i9278">Ved bruk av enzyminduserende  antiepileptika anbefales også tilskudd av vitamin K (fytomenadion)  10 mg daglig siste 4 uker før termin. Både moren og barnet bør få  vitamin K i forbindelse med fødselen for å beskytte mot koagulasjonsforstyrrelser  og blødningsrisiko det første døgnet.</p></p></div><div id="i9279" class="def"><h5  id="i9280">Amming</h5>

<p class="defa"><p id="i9281">Vanligvis anbefales fri  amming hos kvinner med epilepsi, men forsiktighet bør utvises når  mor bruker barbiturater (fenobarbital og primidon), etosuksimid,  høye doser klonazepam, felbamat eller lamotrigin. Ved  tegn til sedasjon eller dårlig vektøkning uten annen årsak bør barnets  serumnivå kontrolleres og ammingen ev. reduseres, legges til tidspunkter  med lavest mulig nivå i melken eller avbrytes. Opplysninger om mange  av de nyere antiepileptika slik som gabapentin, topiramat, pregabalin,  okskarbazepin, vigabatrin og zonisamid hos ammende er sparsomme.</p></p></div><div id="i9282" class="def"><h5  id="i9283">Seponering</h5>

<p class="defa"><p id="i9284">Spontan remisjon av epilepsi  forekommer. Seponering av antiepileptisk medikasjon er en spesialistoppgave  (nevrolog/pediater) og bør vurderes i henhold til det aktuelle epilepsisyndromets  prognose. Seponering bør vanligvis vurderes etter 2&#x2013;5 års anfallsfrihet  hos pasienter som tidligere har hatt få og lette anfall (tilbakeholdenhet  ved juvenil myoklon epilepsi). Seponeringen bør foretas gradvis  (gjelder både barn og voksne) over måneder og halvår under kjørekarens  og nøye kontroll med hensyn til anfallsresidiv som ofte har store  sosiale konsekvenser, særlig hos voksne (førerkort). Anfallsfrie  barn bør ofte tilrås seponering etter 2 års anfallsfrihet.</p></p></div><div id="i9285" class="tone"><h5  id="i9286"><strong>Legemiddelomtaler og preparater</strong>, se:</h5>

<p class="tonea"><p id="i9287"> <a id="aSeksjon2X" class="xref" href="../L/L6.1.htm" title="Kryssreferanse">L6.1 Antiepileptika</a>.</p></p>
<p class="tonea"><p id="i9288"> <a id="aSeksjon4X#i55985" class="xref" href="../L/L6.1.htm#i55985" title="Kryssreferanse">L6.1.1.1 Etosuksimid</a>.</p></p>
<p class="tonea"><p id="i9289"> <a id="aSeksjon4X#i56544" class="xref" href="../L/L6.1.htm#i56544" title="Kryssreferanse">L6.1.5.1 Felbamat</a>.</p></p>
<p class="tonea"><p id="i9290"> <a id="aSeksjon4X#i56177" class="xref" href="../L/L6.1.htm#i56177" title="Kryssreferanse">L6.1.3.1 Fenobarbital</a>.</p></p>
<p class="tonea"><p id="i9291"> <a id="aSeksjon4X#i56048" class="xref" href="../L/L6.1.htm#i56048" title="Kryssreferanse">L6.1.2.1 Fenytoin</a>.</p></p>
<p class="tonea"><p id="i9292"> <a id="aSeksjon4X#i48831" class="xref" href="../L/L4.1.htm#i48831" title="Kryssreferanse">L4.1.2.2 Folsyre</a>.</p></p>
<p class="tonea"><p id="i9293"> <a id="aSeksjon4X#i49696" class="xref" href="../L/L4.4.htm#i49696" title="Kryssreferanse">L4.4.2.1 Fytomenadion</a>.</p></p>
<p class="tonea"><p id="i9294"> <a id="aSeksjon4X#i56602" class="xref" href="../L/L6.1.htm#i56602" title="Kryssreferanse">L6.1.5.2 Gabapentin</a>.</p></p>
<p class="tonea"><p id="i9295"> <a id="aSeksjon4X#i56345" class="xref" href="../L/L6.1.htm#i56345" title="Kryssreferanse">L6.1.4.2 Karbamazepin</a>.</p></p>
<p class="tonea"><p id="i9296"> <a id="aSeksjon4X#i57386" class="xref" href="../L/L6.1.htm#i57386" title="Kryssreferanse">L6.1.6.2 Klonazepam</a>.</p></p>
<p class="tonea"><p id="i9297"> <a id="aSeksjon4X#i56736" class="xref" href="../L/L6.1.htm#i56736" title="Kryssreferanse">L6.1.5.4 Lamotrigin</a>.</p></p>
<p class="tonea"><p id="i9298"> <a id="aSeksjon4X#i56855" class="xref" href="../L/L6.1.htm#i56855" title="Kryssreferanse">L6.1.5.5 Levetiracetam</a>.</p></p>
<p class="tonea"><p id="i9299"> <a id="aSeksjon4X#i56431" class="xref" href="../L/L6.1.htm#i56431" title="Kryssreferanse">L6.1.4.3 Okskarbazepin</a>.</p></p>
<p class="tonea"><p id="i9300"> <a id="aSeksjon4X#i56913" class="xref" href="../L/L6.1.htm#i56913" title="Kryssreferanse">L6.1.5.6 Pregabalin</a>.</p></p>
<p class="tonea"><p id="i9301"> <a id="aSeksjon4X#i56242" class="xref" href="../L/L6.1.htm#i56242" title="Kryssreferanse">L6.1.3.2 Primidon</a>.</p></p>
<p class="tonea"><p id="i9302"> <a id="aSeksjon4X#i56487" class="xref" href="../L/L6.1.htm#i56487" title="Kryssreferanse">L6.1.4.4 Rufinamid</a>.</p></p>
<p class="tonea"><p id="i9303"> <a id="aSeksjon4X#i57021" class="xref" href="../L/L6.1.htm#i57021" title="Kryssreferanse">L6.1.5.8 Topiramat</a>.</p></p>
<p class="tonea"><p id="i9304"> <a id="aSeksjon4X#i57109" class="xref" href="../L/L6.1.htm#i57109" title="Kryssreferanse">L6.1.5.9 Valproat</a>.</p></p>
<p class="tonea"><p id="i9305"> <a id="aSeksjon4X#i57219" class="xref" href="../L/L6.1.htm#i57219" title="Kryssreferanse">L6.1.5.10 Vigabatrin</a>.</p></p>
<p class="tonea"><p id="i9306"> <a id="aSeksjon2X" class="xref" href="../L/L23.1.htm" title="Kryssreferanse">L23.1 Vitaminer</a>.</p></p>
<p class="tonea"><p id="i9307"> <a id="aSeksjon4X#i57280" class="xref" href="../L/L6.1.htm#i57280" title="Kryssreferanse">L6.1.5.11 Zonisamid</a>.</p></p></div></div><div id="i9308" class="seksjon4"><h4  id="i9309">*T6.1.1.1&nbsp;Serieanfall  og status  epilepticus</h4>
<div id="i240573" class="revidert">
<p class="reviderta"><p id="i240574">Publisert: 20.06.2010</p></p></div>
<p class="seksjon4a"><p id="i9310">Status epilepticus er  vedvarende eller serier av anfall uten at pasienten kommer seg mellom anfallene.  Dette har vært definert som anfallsaktivitet med varighet over 30  minutter, men det er nå foreslått at tilstanden bør betegnes som  status allerede når generaliserte tonisk-kloniske anfall har vart  lenger enn fem minutter, eller når det har vært to anfall uten restitusjon  mellom dem.</p></p><div id="i9311" class="def"><h5  id="i9312">Komplikasjoner</h5>

<p class="defa"><p id="i9313">Status epilepticus av  generaliserte tonisk&#x2011;kloniske anfall er en livstruende tilstand.  Den hissige nevronale aktiviteten kan føre til hjerneødem og celledød,  og dette kan medføre permanente cerebrale skader. Ved lang varighet  kan det utvikle seg respiratorisk, kardiovaskulær og renal svikt.  Når ikke&#x2011;konvulsive anfall opptrer i serier eller som status, kompromitteres  vanligvis ikke livsviktige funksjoner, men langvarig status av anfall  med utgangspunkt i mediale temporallapp kan gi varige skader med  bl.a. redusert nærhukommelse.</p></p></div><div id="i9314" class="def"><h5  id="i9315">Behandling ved konvulsiv  status epilepticus</h5>

<p class="defa"><p id="i9316">Status epilepticus av  generaliserte tonisk&#x2011;kloniske anfall er alvorlig og krever øyeblikkelig  behandling og innleggelse i sykehus. Prinsippet er først anfallskupering  med benzodiazepiner i initial fase (I), deretter i.v. metning med  aktuelle antiepileptika i etablert fase (II) og generell i.v. anestesi  ved refraktær status (III). Det er viktig å ha en behandlingsplan  klar på forhånd; et kortfattet eksempel på en slik er vist i Tabell  2  <a id="aTabellX10229" class="ref" href="../T/T6.htm#i10229" title="Tabell 2  Kortfattet behandlingsplan for  konvulsiv status epilepticus">Tabell 2  Kortfattet behandlingsplan for  konvulsiv status epilepticus</a>. Målet er å bryte  status så snart som mulig, å avverge utvikling av komplikasjoner  og å behandle en ev. bakenforliggende årsak.</p></p>
<p class="defa"><p id="i9317">Blodprøver for serumkonsentrasjonsmålinger  av aktuelle antiepileptika er viktige utgangspunkt for den videre  behandling. Sammen med den anfallskuperende behandlingen kontinueres  tidligere profylaktisk behandling i.v. når dette er mulig, alternativt  i sonde eller rektalt (karbamazepin). Dosen justeres opp ved holdepunkter  for utilstrekkelig dose eller sviktende inntak.</p></p></div>
<OL type='I'>
		<LI id="i9319"><p id="i9320"><em>Initial  anfallskuperende behandling:</em> Diazepam i.v., ev. rektalt utenfor sykehus,  er førstevalgsmiddel ved akutt behandling av alle former for epileptiske  anfall. Startdose:</p><br>	<UL type="circle">
		<LI id="i9322"><p id="i9323">Barn: 0,3&#x2013;0,5 mg/kg</p><br>		</LI>
		<LI id="i9324"><p id="i9325">Voksne: 10&#x2013;20 mg</p><br>		</LI>
	</UL>
<p id="i9326">Konsentrasjonen  av diazepam i hjernen faller raskt i løpet av 15&#x2013;30 minutter og anfallsresidiv  opptrer ofte. Gjentatt dose kan gis etter 10&#x2013;20 minutter. Respirasjon  og sirkulasjon må overvåkes under transport. Intubasjonsberedskap  er nødvendig ved større doser. Diazepam gitt i tilstrekkelige mengder  vil i de fleste tilfeller ha effekt.</p><br><p id="i9327">Pårørende til pasienter  med alvorlig epilepsi bør utstyres med diazepam rektalvæske og instrueres  i bruk. Ved tendens til status epilepticus eller serieanfall kan  det være aktuelt å gi diazepam rektalt ved vedvarende anfallsaktivitet,  f.eks. etter 4 minutter eller ved serieanfall. Overdreven og for  hyppig bruk må unngås. Klare retningslinjer for hver enkelt pasient  er nødvendig. Bukkal administrasjon av midazolam kan være et alternativ (0,25 mg/kg,  maksimalt 10 mg). Midazolam 10 mg/ml for denne indikasjonen kan  skaffes på godkjenningsfritak.</p><br>		</LI>
		<LI id="i9328"><p id="i9329"><em>Videre behandling i  sykehus ved etablert status.</em> Behandlingen kombineres vanligvis med  diazepam inntil effekt:</p><br>	<UL type="circle">
		<LI id="i9331"><p id="i9332">Fosfenytoin: Omdannes raskt til fenytoin  og kan gis som i.v. bolusdose på 15(&#x2013;20) mg fenytoinnatriumekvivalenter  (FNE)/kg med en hastighet på 100&#x2013;150 mg FNE/minutt (for barn > 5  år 2&#x2013;3 mg FNE/kg/minutt). Kontroll av blodtrykk og EKG er viktig. Særlig  forsiktighet må utvises hos eldre. Virkningen inntrer med en viss  latens. NB! Hypotensjon. Arytmi.</p><br>		</LI>
		<LI id="i9333"><p id="i9334">Valproat: Bør unngås ved leversykdom  og mistanke om mitokondriopati. Hos voksne kan man gi en metningsdose  på inntil 30 mg/kg over 15&#x2013;20 minutter. Behandling av status epilepticus  med valproat hos barn anbefales foreløpig ikke.</p><br>		</LI>
	</UL>
<p id="i9335">To av de nye antiepileptika  (levetiracetam og lakosamid) kan gis i.v., men det foreligger ennå  sparsomme erfaringer ved status epilepticus. Levetiracetam: Kan  gis i.v. bolus i 100 ml NaCl 0,9 % over 5 minutter, men optimal  dose er ukjent. Prospektive undersøkelser er nødvendig for å avklare  hvilken rolle disse legemidlene kan få ved status epilepticus</p><br>		</LI>
		<LI id="i9336"><p id="i9337"><em>Tiltak ved refraktær  status.</em></p><br>	<UL type="circle">
		<LI id="i9339"><p id="i9340">I.v. anestesi: Hvis status ikke er under  kontroll 20 minutter etter avsluttet injeksjon av fenytoin eller  valproat, må generell anestesi overveies (se Tabell 2  <a id="aTabellX10229" class="ref" href="../T/T6.htm#i10229" title="Tabell 2  Kortfattet behandlingsplan for  konvulsiv status epilepticus">Tabell 2  Kortfattet behandlingsplan for  konvulsiv status epilepticus</a>). I sykehus velges  ofte tiopentalnarkose.</p><br><p id="i9341">Tiopental gis i.v. Initial  bolusinjeksjon 3&#x2013;5 mg/kg kroppsvekt. Infusjon kan fortsettes med  3&#x2013;5 mg/kg/time. Intensivovervåkning. Kunstig ventilasjon! Behandlingen  kan om nødvendig fortsette i 24&#x2013;72 timer under fortsatt intensivovervåkning.  Høyere doser inntil EEG «burst suppression» kan være nødvendig for  å stoppe den epileptiske aktiviteten i hjernen (obs. hemodynamiske komplikasjoner  og infeksjonsfare). Intensiv overvåkning. Noen bruker propofol eller midazolam  som et alternativ til tiopental (se  <a id="aTabellX10229" class="xref" href="../T/T6.htm#i10229" title="Kryssreferanse">T6 Tabell 2  Kortfattet behandlingsplan for  konvulsiv status epilepticus</a>).</p><br>		</LI>
	</UL>
		</LI>
	</OL>
<div id="i9342" class="tone"><h5  id="i9343"><strong>Legemiddelomtaler og  preparater,</strong> se:</h5>

<p class="tonea"><p id="i9344"> <a id="aSeksjon2X" class="xref" href="../L/L6.1.htm" title="Kryssreferanse">L6.1 Antiepileptika</a>.</p></p>
<p class="tonea"><p id="i9345"> <a id="aSeksjon3X#i51336" class="xref" href="../L/L5.1.htm#i51336" title="Kryssreferanse">L5.1.1 Benzodiazepiner</a>.</p></p>
<p class="tonea"><p id="i9346"> <a id="aSeksjon4X#i51422" class="xref" href="../L/L5.1.htm#i51422" title="Kryssreferanse">L5.1.1.2 Diazepam</a>.</p></p>
<p class="tonea"><p id="i9347"> <a id="aSeksjon4X#i56177" class="xref" href="../L/L6.1.htm#i56177" title="Kryssreferanse">L6.1.3.1 Fenobarbital</a>.</p></p>
<p class="tonea"><p id="i9348"> <a id="aSeksjon4X#i56048" class="xref" href="../L/L6.1.htm#i56048" title="Kryssreferanse">L6.1.2.1 Fenytoin</a>.</p></p>
<p class="tonea"><p id="i9349"> <a id="aSeksjon4X#i56125" class="xref" href="../L/L6.1.htm#i56125" title="Kryssreferanse">L6.1.2.2 Fosfenytoin</a></p></p>
<p class="tonea"><p id="i9350"> <a id="aSeksjon4X#i56602" class="xref" href="../L/L6.1.htm#i56602" title="Kryssreferanse">L6.1.5.2 Gabapentin</a>.</p></p>
<p class="tonea"><p id="i9351"> <a id="aSeksjon4X#i56345" class="xref" href="../L/L6.1.htm#i56345" title="Kryssreferanse">L6.1.4.2 Karbamazepin</a>.</p></p>
<p class="tonea"><p id="i9352"> <a id="aSeksjon4X#i56680" class="xref" href="../L/L6.1.htm#i56680" title="Kryssreferanse">L6.1.5.3 Lakosamid</a>.</p></p>
<p class="tonea"><p id="i9353"> <a id="aSeksjon4X#i56855" class="xref" href="../L/L6.1.htm#i56855" title="Kryssreferanse">L6.1.5.5 Levetiracetam</a>.</p></p>
<p class="tonea"><p id="i9354"> <a id="aSeksjon8X#i80918" class="xref" href="../L/L22.3.htm#i80918" title="Kryssreferanse">L22.3.1.2.1 Midazolam</a>.</p></p>
<p class="tonea"><p id="i9355"> <a id="aSeksjon4X#i81055" class="xref" href="../L/L22.3.htm#i81055" title="Kryssreferanse">L22.3.1.3 Propofol</a>.</p></p>
<p class="tonea"><p id="i9356"> <a id="aSeksjon8X#i80870" class="xref" href="../L/L22.3.htm#i80870" title="Kryssreferanse">L22.3.1.1.1 Tiopental</a>.</p></p>
<p class="tonea"><p id="i9357"> <a id="aSeksjon4X#i57109" class="xref" href="../L/L6.1.htm#i57109" title="Kryssreferanse">L6.1.5.9 Valproat</a>.</p></p></div></div></div><div id="i9358" class="seksjon3"><h3  id="i9359">T6.1.2&nbsp;Feberkramper</h3>
<div id="i239011" class="revidert">
<p class="reviderta"><p id="i239012">Publisert: 20.06.2010</p></p></div><div id="i9360" class="def"><h5  id="i9361">Generelt</h5>

<p class="defa"><p id="i9362">Feberkramper opptrer  ved stigende feber uten holdepunkter for intrakraniell infeksjon.  Tilstanden rammer opp mot 5 % av alle barn opp til 5 år. Anfallene  opptrer sjelden før 6 måneder, hyppigst i alderen 1&#x2013;2 år. 30&#x2013;40 %  av barn som har hatt ett anfall, får residiv ved senere feberepisoder.  Ukompliserte feberkramper har vanligvis god prognose. Hos enkelte kan  imidlertid feberutløste kramper være første tegn til epilepsi. Risikoen  for gjentatte feberkramper er størst ved tidlig debut (under 1 års  alder), feberkramper eller epilepsi i familien og ved kompliserte  anfall. Ved kompliserte anfall (se nedenfor), utviklingsforstyrrelse  eller patologiske funn ved nevrologisk status, er det større sannsynlighet for  senere epilepsi. Risikoen for at det foreligger epilepsi er også  større når det til sammen har vært minst tre anfall, eller det er  epilepsi i familien.</p></p></div><div id="i9363" class="def"><h5  id="i9364">Etiologi</h5>

<p class="defa"><p id="i9365">Genetiske faktorer er  av stor betydning. Tilstanden kan oppfattes som en aldersavhengig  cerebral reaksjon på raskt stigende temperatur.</p></p></div><div id="i9366" class="def"><h5  id="i9367">Symptomer</h5>

<p class="defa"><p id="i9368">Vanligvis generaliserte  tonisk-kloniske kramper. De varer som oftest under 1&#x2013;2 minutter,  sjelden mer enn 15 minutter. Vi skiller mellom to typer feberkramper.  De <em>enkle</em> opptrer  isolert og er kortvarige. Kriteriene for <em>kompliserte</em> anfall er varighet lenger  enn 15 minutter, flere anfall i løpet av 24 timer og/eller fokale  trekk.</p></p></div><div id="i9369" class="def"><h5  id="i9370">Diagnostikk</h5>

<p class="defa"><p id="i9371">Intrakraniell infeksjon  må utelukkes. Pasienter som har to eller flere risikofaktorer for  epilepsi (se ovenfor) bør utredes av spesialist (med bl.a. EEG)  med henblikk på om det kan foreligge en bakenforliggende epilepsi  som gir behov for behandling.</p></p></div><div id="i9372" class="def"><h5  id="i9373">Behandling</h5>

<p class="defa"><p id="i9374">Sørg for frie luftveier  og at barnet ikke har for mye klær på eller over seg. Romtemperatur:  15&#x2013;16 <Spesfont Font = "Symbol">°</Spesfont>C. Paracetamol bør brukes  som antipyretikum.</p></p>
<p class="defa"><p id="i9375">Anfall over 4 minutter  kuperes med diazepam rektalt 0,3&#x2013;0,5 mg/kg kroppsvekt.  Kan gjentas etter 10&#x2013;15 minutter, maksimumdose 1 mg/kg. Tilgrunnliggende  infeksjon behandles etter vanlige retningslinjer.</p></p></div><div id="i9376" class="def"><h5  id="i9377">Profylakse</h5>

<p class="defa"><p id="i9378">Foreldrene må instrueres  om tiltak som motvirker unødig temperaturstigning (senket romtemperatur,  avkledning) samt om febernedsettende behandling med paracetamol og  tilstrekkelig væskeinntak. (Effekten av paracetamol og andre antipyretika  er kortvarig. Ny temperaturstigning kan også provosere feberkramper.)  For å kunne kupere mulige senere feberkrampeanfall, bør pårørende  utstyres med diazepam klyster (rektalvæske) og instrueres grundig  i bruken av denne. Her i landet har man gått bort fra profylaktisk  antiepileptisk behandling ved feberkramper, da nytteverdien sjelden  vil overgå risikoen for bivirkninger med mulige konsekvenser for  barnets utvikling.</p></p></div><div id="i9379" class="def"><h5  id="i9380">Informasjon</h5>

<p class="defa"><p id="i9381">Feberkramper er vanligvis  en godartet, selvbegrensende tilstand. Det er viktig å berolige  foreldrene med at tilstanden som regel ikke er farlig.</p></p></div><div id="i9382" class="tone"><h5  id="i9383"><strong>Legemiddelomtaler og  preparater, </strong>se:</h5>

<p class="tonea"><p id="i9384"> <a id="aSeksjon4X#i51422" class="xref" href="../L/L5.1.htm#i51422" title="Kryssreferanse">L5.1.1.2 Diazepam</a>.</p></p>
<p class="tonea"><p id="i9385"> <a id="aSeksjon4X#i78728" class="xref" href="../L/L20.1.htm#i78728" title="Kryssreferanse">L20.1.1.2 Paracetamol</a>.</p></p></div><div id="i9386" class="tone-kilde"><h6  id="i9387">Kilder.</h6>

<p class="tone-kildea"><p id="i9388">Epilepsi, feberkramper  <a id="aSeksjon1X9209" class="ref" href="../T/T6.htm#i103019209" title="Epilepsi, feberkramper">Epilepsi, feberkramper</a>.</p></p></div></div></div></article></section>
</div>
</div>

</body>
</html>