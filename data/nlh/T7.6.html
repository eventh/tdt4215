<!DOCTYPE html>
<html lang="no">
<head>
	<title>Norsk legemiddelh&aring;ndbok - T7.6</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
<li><a href="T7.6.htm#i10896">T7.6.1&nbsp;Katarakt</a>
</li><li><a href="T7.6.htm#i10904">T7.6.2&nbsp;Etterstær</a>
</li></ul></div>
</nav>
<article id="content" >
<div id="i10894" class="seksjon2"><h2  id="i10895">T7.6&nbsp;Linsen</h2>
<div id="i238353" class="revidert">
<p class="reviderta"><p id="i238354">Publisert: 20.06.2010</p></p></div><div id="i10896" class="seksjon3"><h3  id="i10897">T7.6.1&nbsp;Katarakt</h3>
<div id="i239063" class="revidert">
<p class="reviderta"><p id="i239064">Publisert: 20.06.2010</p></p></div><div id="i10898" class="sub4"><h4  id="i10899">Grå stær</h4>

<p class="sub4a"><p id="i10900">Ved grå stær blir øyets  linse gradvis grå og ugjennomsiktig, hvilket medfører tiltagende synssvekkelse.  I Norge opereres for tiden mer enn 40 000 pasienter for grå stær  hvert år. Medfødt grå stær er sjelden. Sykdommen er derimot vanlig  hos personer over 60 år, og hyppigheten øker med alderen. I visse  europeiske land selges øyedråper som angis å kunne forhindre utviklingen  av grå stær eller forbedre en allerede oppstått grå stær. Det har  aldri vært sett resultater av slike øyedråper, som det derfor advares  mot. Grå stær kan oppstå som følge av skader, ved betennelser i  øyets indre og etter bruk av glukokortikoider, men den vanlige aldersstær  kommer uten kjent årsak.</p></p><div id="i10901" class="def"><h5  id="i10902">Behandling</h5>

<p class="defa"><p id="i10903">Kirurgisk: Man får tilgang  til øyets forkammer gjennom et ca. 2,2 mm langt snitt i hornhinnens  periferi. Deretter lages en åpning i fremre linsekapsel med diameter  ca. 5 mm, innholdet i kapselsekken (den uklare linsekjernen og linsecortex)  fjernes og en kunstig linse plasseres inne i den tomme kapselen.  Derved får pasienten i ukompliserte tilfeller tilbake sitt normale  syn. Komplikasjoner til moderne kataraktkirurgi (fakoemulsifikasjon)  er sjeldne, men inkluderer bulløs keratopati som følge av endotelskade,  cystoid makulaødem og endoftalmitt.</p></p></div></div></div><div id="i10904" class="seksjon3"><h3  id="i10905">T7.6.2&nbsp;Etterstær</h3>
<div id="i239065" class="revidert">
<p class="reviderta"><p id="i239066">Publisert: 20.06.2010</p></p></div><div id="i10906" class="def"><h5  id="i10907">Generelt</h5>

<p class="defa"><p id="i10908">Ved etterstær (sekundær  katarakt) skjer det en celleproliferasjon på den gjenværende bakre  linsekapsel, slik at denne blir uklar og gir synsnedsettelse. Behandles  ved at man med bruk av YAG&#x2011;laser lager en sentral åpning i bakre  linsekapsel. Risikoen for intraokulær trykkstigning etter YAG-behandlingen  minskes ved å dryppe øyet med apraklonidin øyedråper like før og  etter behandling, ev. gi acetazolamid per os. Apraklonidin er en  alfa&#x2011;adrenerg agonist med høyere affinitet til alfa<Sub>2</Sub>&#x2011;  enn til alfa<Sub>1</Sub>&#x2011;reseptorene. Reduksjonen av øyetrykket  skyldes antakelig nedsatt produksjon av kammervann, altså samme  virkning som oppnås med acetazolamid.</p></p></div><div id="i10909" class="tone"><h5  id="i10910"><strong>Legemiddelomtaler og preparater, </strong>se:</h5>

<p class="tonea"><p id="i10911"> <a id="aSeksjon8X#i60074" class="xref" href="../L/L7.3.htm#i60074" title="Kryssreferanse">L7.3.1.1.1 Acetazolamid</a>.</p></p>
<p class="tonea"><p id="i10912"> <a id="aSeksjon4X#i60670" class="xref" href="../L/L7.3.htm#i60670" title="Kryssreferanse">L7.3.5.1 Apraklonidin</a>.</p></p></div></div></div></article></section>
</div>
</div>

</body>
</html>