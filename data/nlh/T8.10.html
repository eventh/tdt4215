<!DOCTYPE html>
<html lang="no">
<head>
	<title>Norsk legemiddelh&aring;ndbok - T8.10</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
<li><a href="T8.10.htm#i13087">T8.10.1&nbsp;Oblitererende arteriesykdommer</a>
</li><li><a href="T8.10.htm#i13148">T8.10.2&nbsp;Mikrosirkulasjonsforstyrrelser</a>
<li><a href="T8.10.htm#i13151">T8.10.2.1&nbsp;Raynauds fenomen</a></li>
</li><li><a href="T8.10.htm#i13206">T8.10.3&nbsp;Acrocyanose</a>
</li><li><a href="T8.10.htm#i13211">T8.10.4&nbsp;Livedo reticularis</a>
</li><li><a href="T8.10.htm#i13216">T8.10.5&nbsp;Erythromelalgia</a>
</li></ul></div>
</nav>
<article id="content" >
<div id="i13085" class="seksjon2"><h2  id="i13086">T8.10&nbsp;Arteriesykdommer  i ekstremitetene</h2>
<div id="i238379" class="revidert">
<p class="reviderta"><p id="i238380">Publisert: 20.06.2010</p></p></div><div id="i13087" class="seksjon3"><h3  id="i13088">T8.10.1&nbsp;Oblitererende arteriesykdommer</h3>
<div id="i239143" class="revidert">
<p class="reviderta"><p id="i239144">Publisert: 20.06.2010</p></p></div><div id="i13089" class="def"><h5  id="i13090">Etiologi</h5>

<p class="defa"><p id="i13091">Hyppigste årsak  til arteriell insuffisiens er oblitererende aterosklerose. Imidlertid  kan arteriell insuffisiens oppstå som følge av embolier, trombose,  inflammatoriske karsykdommmer (Mb. Buerger, Mb. Takayasu), fibromuskulær  dysplasi og aneurismer.</p></p></div><div id="i13092" class="def"><h5  id="i13093">Symptomer</h5>

<p class="defa"><p id="i13094">Vanligst er kronisk  iskemi med gradvis utvikling av claudicatio intermittens (gang&#x2011;relaterte  smerter lokalisert til tykklegg) eller Leriche symptomer (belastningssmerter  i lår, hofte og/eller seteregion). Symptomene skyldes redusert perfusjonstrykk  og nedsatt blodstrøm i skjelettmuskulaturen under gange pga. stenose  eller okklusjon av tilførende arterie. Øvrige symptomer (kuldefornemmelser,  parestesier, iskemiske hvilesmerter, og ev. sårdannelse eller gangren)  skyldes iskemi i huden og er oftest tegn på en mer avansert sykdom. Alle  symptomer kan forklares ut fra redusert perfusjonstrykk og blodstrøm.  Hos 5&#x2013;10 % av pasientene utvikler det seg kritisk iskemi med hvilesmerter  og gangren.</p></p>
<p class="defa"><p id="i13095">Akutt iskemi kan  oppstå som følge av emboli, trombose eller traume, og et eller flere iskemisymptomer  (5 p'er: pain, pulselessness, pallor, paresthesia, paralysis) vil  gjerne ha en akutt debut.</p></p></div><div id="i13096" class="def"><h5  id="i13097">Diagnostikk</h5>

<p class="defa"><p id="i13098">Typisk anamnese/symptomer  gir mistanke om arteriell insuffisiens. Klinisk undersøkelse (palpasjon  av puls) og måling av ankel/arm-indeks (systolisk trykk ved ankelen/systolisk  trykk i armen) med ultralyd dopplerapparat vil som regel bekrefte/avkrefte diagnosen.  Farge dupleks skanning er sentral hvor man i de fleste tilfeller  kan avgjøre videre revaskulariseringsalternativ. MR-angiografi bør  bare utføres hos pasienter hvor kirurgi eller endovaskulær behandling  overveies. CT-angiografi kan representere et alternativ, men kun ved  spesielle problemstillinger. Konvensjonell angiografi vurderes dersom  det foreligger behandlingsindikasjon og andre teknikker ikke har  gitt tilfredsstillende oversikt.</p></p></div><div id="i13099" class="def"><h5  id="i13100">Generelt</h5>

<p class="defa"><p id="i13101">Pasienter med oblitererende  arteriesykdommer har økt mortalitet relatert til generell aterosklerotisk  sykdom (koronarsykdom, cerebrovaskulær sykdom). Behandlingen av  disse sykdommene er derfor viktig. Sykdommer som kan forverre perifer  arteriell insuffisiens (diabetes, hjertesvikt, anemi, infeksjoner,  dehydrering, polycytemi) må behandles. Det finnes ikke tiltak som  med sikkerhet kan stoppe sykdomsutviklingen, men den kan forsinkes.</p></p></div><div id="i13102" class="def"><h5  id="i13103">Behandling</h5>

<p class="defa">&nbsp;</p>	<OL>
		<LI id="i13106"><p id="i13107"><strong>Ikke&#x2011;medikamentell behandling. Viktigste ikke-medikamentelle  behandlingstiltak er røykestopp, gangtrening, kostomlegging, vektreduksjon  ved adipositas samt nekrose- og gangrenprofylakse ved manifest hudiskemi.  Det bør presiseres for pasienten at han kan gjøre en betydelig egeninnsats  for å forsinke utviklingen og i de fleste tilfeller bedre symptomene.  Røykestopp er avgjørende. Røyking har en aterogen og trombogen effekt  og reduserer blodets evne til å transportere oksygen. I tillegg  virker nikotin sterkt karkontraherende. Systematisk gangtrening  med smerteprovokasjon anbefales alle pasienter med claudicatio intermittens  og representerer det viktigste konservative terapitiltaket. Belastningssmertene  vil i mange tilfeller oppheves eller reduseres vesentlig. Trening  kan fremme kollateralutviklingen, bedre den  metabolske aktivitet i muskulaturen og fremme en mer hensiktsmessig  gangteknikk. Henvisning til kostholdsveiledning hos ernæringsfysiolog,  røykeavvenningskurs og administrering av treningsdagbok bør vurderes.  Gangbelastning må utøves med forsiktighet ved alvorlige grader av koronarsykdom  og ved kritisk iskemi, spesielt i streng kulde. Ved manifest hudiskemi  er nekrose&#x2011; og gangrenprofylakse (god fothygiene, riktig stell av  negler, rommelig og varmt fottøy etc.) viktig. Hvilesmerter i føttene  om natten kan lindres noe ved å senke beina ev. heve hodeenden av  sengen. Ved kritisk iskemi hvor normale fysiologiske refleksmekanismer  er opphevet kan dette øke perfusjonstrykket og blodstrømmen i foten.</strong></p><br>		</LI>
		<LI id="i13108"><p id="i13109"><strong>Medikamentell behandling.</strong> Legemidler  har en beskjeden plass i behandlingen av perifer arteriell insuffisiens.  Behandling av risikofaktorer og annen aterosklerotisk sykdom er imidlertid  viktig for pasientens totale risiko.</p><br>	<UL type="circle">
		<LI id="i13111"><p id="i13112"><em>Platehemmere.</em> Behandling med acetylsalisylsyre  (ASA) reduserer komplikasjoner relatert til kardio- og cerebrovaskulær  sykdom. Det er også påvist bedre langtidsresultater med kunststoffprotese  ved bruk av ASA. På denne bakgrunn anbefales i dag livslang bruk  av ASA hos pasienter som har manifest perifer aterosklerotisk karsykdom  eller er blitt karoperert. Dosering etter perifer karkirurgi: 160 mg  daglig. Hos pasienter som ikke tåler ASA anbefales bruk av en ADP-reseptorhemmer,  klopidogrel 75 mg daglig.</p><br>		</LI>
		<LI id="i13113"><p id="i13114"><em>Kolesterolsenkende legemidler.</em> I tillegg  til statiners gunstige effekter ved annen kardiovaskulær sykdom  kan de ved perifer karsykdom ha en direkte stabiliserende effekt  på arterieveggen og i noen tilfeller redusere aterogene plakk. Ved  mange karkirurgiske institusjoner administrerer man derfor som fast  rutine simvastatin 40 mg til alle pasienter < 80 år med påvist  perifer aterosklerose, uavhengig av lipidprofiler. Dosereduksjon  kan vurderes med totalkolesterol < 3,5.</p><br>		</LI>
		<LI id="i13115"><p id="i13116"><em>Antikoagulasjonsbehandling.</em> Langtids antikoagulasjonsbehandling  brukes ikke rutinemessig ved perifer arteriell insuffisiens. Enkelte  studier har vist at langtidsresultatene av karkirurgi blir bedre  ved bruk av antikoagulasjonsbehandling. I praksis brukes langtids  antikoagulasjonsbehandling etter karkirurgi når en postoperativt  har akutte okklusjoner hvor tromboembolisk komponent kan mistenkes, og  ev. ved arterielle rekonstruksjoner på leggarteriene.</p><br>		</LI>
		<LI id="i13117"><p id="i13118"><em>Trombolytisk behandling:</em> Behandling med  trombolytika (lokal, ikke systemisk) er et alternativ til konvensjonell  kirurgisk behandling ved tromboembolisering. Behandlingen kan være  indisert ved relativt nylig tromboembolisering (< 2 måneder) av  native arterier, kunststoffproteser og autogene graft. Trombolytika  (alteplase (rtPA)) instilleres via kateter lokalt i tromboembolien  på aktuelle underekstremitet. Behandlingen avgjøres og styres av  karkirurg og endovaskulær radiolog i fellesskap. Under pågående  infusjon må pasienten overvåkes nøye pga. økt blødningsfare (obs hjerneblødning).</p><br>		</LI>
		<LI id="i13119"><p id="i13120"><em>Antihypertensiva:</em> Antihypertensiv behandling  etter vanlige retningslinjer er viktig for denne pasientgruppen.  Se  <a id="aSeksjon2X" class="xref" href="../T/T8.1.htm" title="Kryssreferanse">T8.1 Hypertensjon</a>.</p><br>		</LI>
		<LI id="i13121"><p id="i13122"><em>Antidiabetika:</em> Pasienter med diabetes  mellitus har tre til fem ganger høyere risiko for å utvikle perifer  aterosklerotisk sykdom enn pasienter uten sukkersyke. Nøye blodsukkerkontroll  har vist seg både å redusere mortalitet og komplikasjoner hos diabetikere  i betydelig grad.</p><br>		</LI>
		<LI id="i13123"><p id="i13124"><em>Pentoksyfyllin.</em> I iskemiske vevsområder  finnes ofte endrete hemoreologiske forhold med hemokonsentrasjon,  redusert erytrocyttfleksibilitet, økt viskositet og trombocyttaggregasjonstendens.  Dette kan bidra til å redusere den nutritive blodstrøm til vevene  ytterligere og representerer det teoretiske grunnlaget for at legemidler  med virkning på hemoreologiske forhold (som pentoksyfyllin), teoretisk  kan øke oksygeneringen. Indikasjon for pentoksyfyllin er claudicatio  intermittens. Behandlingen kan være aktuell hos enkelte pasienter  med klaudikasjon hvor ikke-medikamentell (trening, røykestopp m.m.)  eller kirurgisk behandling ikke fører frem eller er kontraindisert.  Effekten er moderat og kun symptomatisk. Dosering: 400 mg <Spesfont Font = "Symbol">x</Spesfont> 2&#x2013;3. Ved manglende klinisk bedring  etter åtte uker seponeres behandlingen.</p><br>		</LI>
		<LI id="i13125"><p id="i13126"><em>Iloprost</em> er en syntetisk prostacyklinanalog  som kan bedre mikrosirkulasjonen i iskemisk og gangrentruet vev.  Kliniske studier tyder på at iloprost i enkelte tilfeller kan gi  redusert dødelighet og lavere amputasjonsfrekvens hos pasienter  med truende gangren hvor konvensjonell karkirurgi og endovaskulær  kirurgi er kontraindisert eller ikke teknisk mulig. Behandlingen  er dyr, langvarig, ressurskrevende og komplisert. </p><br>		</LI>
	</UL>
		</LI>
		<LI id="i13127"><p id="i13128"><strong>Kirurgisk og endovaskulær behandling.</strong> De  vanligste metoder innen konvensjonell kirurgi er innsettelse av  kunststoffproteser (sentralt og på lår), vene-bypass og trombendarterektomi.  Mer skånsomme operasjonsmetoder (aksillofemoral og femoro-femoral  bypass) kan være aktuelle dersom tilleggssykdommer eller høy alder  gjør større karkirurgi kontraindisert.</p><br><p id="i13129">Endovaskulær behandling i form  av transluminal eller subintimal PTA (perkutan transluminal angioplastikk)  foretrekkes dersom forholdene ligger til rette. Behandlingen er mindre  belastende enn tradisjonell karkirurgi, har lav komplikasjonsfrekvens  og kan om nødvendig gjentas. Arterielle aneurismer opereres tradisjonelt  med aneurismeeksklusjon og graftimplantasjon. Stentgraft vurderes  ved abdominalt aortaaneurisme. Metoden har en del begrensninger,  men forbedres kontinuerlig. En regner med at en større andel av pasienter  med abdominalt aortaaneurisme vil bli behandlet med stentgraf i  fremtiden. Også andre perifere arterielle aneurismer kan hos selekterte  pasienter egne seg for stentgraft.</p><br>		</LI>
	</OL>
</div><div id="i13130" class="def"><h5  id="i13131">Behandling av  akutte arterielle okklusjoner</h5>

<p class="defa"><p id="i13132">Ved akutt arteriell  tromboembolisme er det flere terapeutiske alternativer; tromboembolysebehandling  ev. kombinert med aspirasjon, embolektomi og rekonstruktiv karkirurgi.  Ved embolektomi hentes emboli/trombe ut mekanisk ved konvensjonelt  kirurgisk inngrep. Trombolytisk behandling se  <a id="aSeksjon3X#i13118" class="ref" href="../T/T8.10.htm#i13118" title="Trombolytisk behandling: Behandling med  trombolytika (lokal, ikke systemisk) er et alternativ til konvensjonell  kirurgisk behandling ved tromboembolisering. Behandlingen kan være  indisert ved relativt nylig tromboembolisering (">Trombolytisk behandling: Behandling med  trombolytika (lokal, ikke systemisk) er et alternativ til konvensjonell  kirurgisk behandling ved tromboembolisering. Behandlingen kan være  indisert ved relativt nylig tromboembolisering (</a>. Trombolyse  kan vurderes ved kritisk iskemi med varighet mindre enn seks til  åtte uker. Ved motoriske og sensoriske utfall hvor revaskularisering  bør skje i løpet av timer, anbefales rask behandling med tromboembolektomi  eller rekonstruktiv karkirurgi.</p></p></div><div id="i13133" class="tone"><h5  id="i13134"><strong>Legemiddelomtaler  og preparater,</strong> se:</h5>

<p class="tonea"><p id="i13135"> <a id="aSeksjon4X#i74870" class="xref" href="../L/L17.1.htm#i74870" title="Kryssreferanse">L17.1.1.1 Acetylsalisylsyre</a>.</p></p>
<p class="tonea"><p id="i13136"> <a id="aSeksjon4X#i50987" class="xref" href="../L/L4.5.htm#i50987" title="Kryssreferanse">L4.5.8.3 ADP-reseptorhemmere</a>.</p></p>
<p class="tonea"><p id="i13137"> <a id="aSeksjon4X#i50781" class="xref" href="../L/L4.5.htm#i50781" title="Kryssreferanse">L4.5.7.3 Alteplase</a>.</p></p>
<p class="tonea"><p id="i13138"> <a id="aSeksjon3X#i50900" class="xref" href="../L/L4.5.htm#i50900" title="Kryssreferanse">L4.5.8 Blodplatehemmere</a>.</p></p>
<p class="tonea"><p id="i13139"> <a id="aSeksjon8X#i65037" class="xref" href="../L/L8.8.htm#i65037" title="Kryssreferanse">L8.8.4.1.2 Iloprost</a>.</p></p>
<p class="tonea"><p id="i13140"> <a id="aSeksjon8X#i51008" class="xref" href="../L/L4.5.htm#i51008" title="Kryssreferanse">L4.5.8.3.1 Klopidogrel</a>.</p></p>
<p class="tonea"><p id="i13141"> <a id="aSeksjon4X#i65082" class="xref" href="../L/L8.8.htm#i65082" title="Kryssreferanse">L8.8.4.2 Pentoksyfyllin</a>.</p></p>
<p class="tonea"><p id="i13142"> <a id="aSeksjon2X" class="xref" href="../L/L8.13.htm" title="Kryssreferanse">L8.13 Serumlipidsenkende  midler</a>.</p></p>
<p class="tonea"><p id="i13143"> <a id="aSeksjon4X#i66492" class="xref" href="../L/L8.13.htm#i66492" title="Kryssreferanse">L8.13.1.6 Simvastatin</a>.</p></p>
<p class="tonea"><p id="i13144"> <a id="aSeksjon3X#i66219" class="xref" href="../L/L8.13.htm#i66219" title="Kryssreferanse">L8.13.1 Statiner</a>.</p></p>
<p class="tonea"><p id="i13145"> <a id="aSeksjon3X#i50617" class="xref" href="../L/L4.5.htm#i50617" title="Kryssreferanse">L4.5.7 Trombolytiske  midler</a>.</p></p>
<p class="tonea"><p id="i13146"> <a id="aSeksjon3X#i50490" class="xref" href="../L/L4.5.htm#i50490" title="Kryssreferanse">L4.5.6 Vitamin K-antagonister</a>.</p></p>
<p class="tonea"><p id="i13147"> <a id="aSeksjon4X#i50495" class="xref" href="../L/L4.5.htm#i50495" title="Kryssreferanse">L4.5.6.1 Warfarin</a>.</p></p></div></div><div id="i13148" class="seksjon3"><h3  id="i13149">T8.10.2&nbsp;Mikrosirkulasjonsforstyrrelser</h3>
<div id="i239145" class="revidert">
<p class="reviderta"><p id="i239146">Publisert: 20.06.2010</p></p></div><div id="i13150" class="seksjon4"><h4  id="i13151">T8.10.2.1&nbsp;Raynauds fenomen</h4>
<div id="i240625" class="revidert">
<p class="reviderta"><p id="i240626">Publisert: 20.06.2010</p></p></div><div id="i13152" class="def"><h5  id="i13153">Generelt</h5>

<p class="defa"><p id="i13154">Anfallsvis Raynauds  fenomen (kuldefornemmelse med fargeforandring av fingre, tær og  noen ganger kinn, leppe, nese og øreflipper forårsaket av spasmer  i arterioler, og prekapillære sfinktere) uten påvisbare oblitererende  karforandringer. Utløses vanligvis ved kuldeeksponering, men også  spontant, av psykiske påkjenninger eller ved bruk av vibrasjonsverktøy.</p></p></div><div id="i13155" class="def"><h5  id="i13156">Klassifisering</h5>

<p class="defa"><p id="i13157">Inndeles i primære  og sekundære Raynauds fenomen.</p></p></div><div id="i13158" class="def"><h5  id="i13159">Etiologi</h5>

<p class="defa"><p id="i13160">Primære Raynauds  fenomen &#x2013; ukjent etiologi. Sekundære Raynauds fenomen kan utløses  av disponerende grunnlidelser:</p></p>	<UL type="circle">
		<LI id="i13162"><p id="i13163">Bindevevssykdommer. (Sklerodermi,  lupus erythematosus, revmatoid artritt o.l.)</p><br>		</LI>
		<LI id="i13164"><p id="i13165">Traumer. Kronisk regionalt smertesyndrom.  Vibrasjonsskader.</p><br>		</LI>
		<LI id="i13166"><p id="i13167">Kostoklavikulært kompresjonssyndrom.</p><br>		</LI>
		<LI id="i13168"><p id="i13169">Okkluderende arteriesykdommer.  (Obliterende aterosklerose. Mb. Buerger.)</p><br>		</LI>
		<LI id="i13170"><p id="i13171">Intoksikasjoner. Ergotisme.</p><br>		</LI>
		<LI id="i13172"><p id="i13173">Blodsykdommer. Kryoglobulinemi,  kuldeagglutininer, polycytemi.</p><br>		</LI>
		<LI id="i13174"><p id="i13175">Infeksjoner. Kuldeagglutininemi.</p><br>		</LI>
		<LI id="i13176"><p id="i13177">Endokrine sykdommer. Hypotyreoidisme,  feokromocytom.</p><br>		</LI>
		<LI id="i13178"><p id="i13179">Frostskader.</p><br>		</LI>
	</UL>
</div><div id="i13180" class="def"><h5  id="i13181">Symptomer</h5>

<p class="defa"><p id="i13182">Klassisk oppstår  anfallsvis avbleking etterfulgt av henholdsvis cyanose og rubor i  symptomgivende områder, ved kuldeeksponering. Enkelte blir kun cyanostiske. Tilleggssymptomer  med kuldefornemmelse, nummenhet, stivhet, smerter og ev. ødem ved mer  langvarige anfall. Forløpet er som oftest godartet, men pasienter  med sekundære Raynauds fenomen har ofte hyppigere og mer symptomer  med større tendens til komplikasjoner i form av hudinfeksjoner,  nekroser og gangren.</p></p></div><div id="i13183" class="def"><h5  id="i13184">Utredning</h5>

<p class="defa"><p id="i13185">Diagnostikken baseres  hovedsakelig på anamnese og ev. kliniske funn. Tilleggsundersøkelser  med kappilaroskopi av neglesengen og vurdering av mikrosirkulatorisk perfusjon  kombinert med kuldeprovokasjonstesting anbefales ved uklare tilstander.  Hos pasienter med sekundære Raynauds fenomen må andre tilgrunnliggende  årsaker avklares og behandles. Ved ekstensive symptomer anbefales  henvisning til spesialavdeling.</p></p></div><div id="i13186" class="def"><h5  id="i13187">Behandling</h5>

<p class="defa"><p id="i13188">Behandlingen baseres  på grad av symptomer hvor medikamentelle tiltak ikke er indisert  med mindre funksjonelle begrensninger foreligger.</p></p>	<OL>
		<LI id="i13190"><p id="i13191"><strong>Profylakse:</strong> Varm påkledning inkludert  ekstra hansker/votter ev. strømper kan til en viss grad forhindre  eller redusere symptomer. Pasienter med uttalte symptomer anbefales  votter og/eller såler med innsydde varmeelementer, tilgjengelig  kommersielt eller via hjelpemiddelsentral. Bruk av tobakk og enkelte  legemidler (f.eks. betablokkere) kan i seg selv virke vasokontraherende  og bidra til utløsning av symptomer. Unge pasienter med funksjonsbegrensende  Raynauds fenomen frarådes yrkesvalg med kuldeeksponering (utendørs  i streng kulde, kjølelager etc.) eller bruk av vibrasjonsverktøy  (motorsag, pressluftbor etc.).</p><br>		</LI>
		<LI id="i13192"><p id="i13193"><strong>Medikamentell behandling:</strong> Resultatene  av medikamentell behandling er varierende, og den bør reserveres  pasienter med funksjonsbegrensende symptomer. Flere kontrollerte studier  har vist effekt av nifedipin, enkeltrapporter også effekt av andre  legemidler (diltiazem, alfareseptorantagonist (doxazosin), terbutalin  og glyseroltrinitrat lokalt). Ved valg av medikamentell behandling  anbefales det å forsøke et legemiddel som gir lite bivirkninger,  primært en kalsiumantagonist (nifedipin, amlodipin, felodipin eller diltiazem)  ev. en alfareseptorantagonist (doxazosin). Ved manglende terapirespons  etter tre uker anbefales behandlingen seponert eller endret ved  behov for ytterligere tiltak. I alvorlige tilfeller med generelle  symptomer (flere ekstremiteter) kan ketanserin (ikke-registrert  serotoninantagonist) forsøkes eller regional intravenøs sympatektomi (guanetidin)  ved isolerte symptomer i en ekstremitet, men administrert ved spesialavdeling. Prostaglandinderivat  (iloprost) er aktuelt ved manifeste sår/gangren hvor annen behandling ikke  har oppnådd resultat. Hos pasienter med sekundær Raynauds fenomen  må grunntilstanden behandles simultant.</p><br>		</LI>
		<LI id="i13194"><p id="i13195"><strong>Kirurgisk  behandling:</strong> Torakal sympatektomi, T2, T3, kan gi rask symptomlindring  i uttalte tilfeller. Residivfrekvensen er imidlertid høy i løpet  av første året, og potensielle komplikasjoner kan oppstå. Anbefales  derfor kun ved alvorlige symptomer (sår, gangren) hvor andre terapitiltak  ikke har bedret situasjonen. Kirurgisk sympatektomi med stripping av  adventitia i digitalarterier og arterielle håndarkader kan vurderes  i behandlingsrefraktære tilfeller hvor vevsviabiliteten er truet.</p><br>		</LI>
	</OL>
</div><div id="i13196" class="tone"><h5  id="i13197"><strong>Legemiddelomtaler  og preparater,</strong> se:</h5>

<p class="tonea"><p id="i13198"> <a id="aSeksjon2X" class="xref" href="../L/L8.4.htm" title="Kryssreferanse">L8.4 Adrenerge alfa1&#x2011;reseptorantagonister</a>.</p></p>
<p class="tonea"><p id="i13199"> <a id="aSeksjon4X#i62557" class="xref" href="../L/L8.5.htm#i62557" title="Kryssreferanse">L8.5.1.1 Amlodipin</a>.</p></p>
<p class="tonea"><p id="i13200"> <a id="aSeksjon3X#i62549" class="xref" href="../L/L8.5.htm#i62549" title="Kryssreferanse">L8.5.1 Dihydropyridiner</a>.</p></p>
<p class="tonea"><p id="i13201"> <a id="aSeksjon4X#i63006" class="xref" href="../L/L8.5.htm#i63006" title="Kryssreferanse">L8.5.2.1 Diltiazem</a>.</p></p>
<p class="tonea"><p id="i13202"> <a id="aSeksjon3X#i62339" class="xref" href="../L/L8.4.htm#i62339" title="Kryssreferanse">L8.4.1 Doxazosin</a>.</p></p>
<p class="tonea"><p id="i13203"> <a id="aSeksjon4X#i62698" class="xref" href="../L/L8.5.htm#i62698" title="Kryssreferanse">L8.5.1.4 Felodipin</a>.</p></p>
<p class="tonea"><p id="i13204"> <a id="aSeksjon2X" class="xref" href="../L/L8.5.htm" title="Kryssreferanse">L8.5 Kalsiumantagonister</a>.</p></p>
<p class="tonea"><p id="i13205"> <a id="aSeksjon4X#i62885" class="xref" href="../L/L8.5.htm#i62885" title="Kryssreferanse">L8.5.1.7 Nifedipin</a>.</p></p></div></div></div><div id="i13206" class="seksjon3"><h3  id="i13207">T8.10.3&nbsp;Acrocyanose</h3>
<div id="i239147" class="revidert">
<p class="reviderta"><p id="i239148">Publisert: 20.06.2010</p></p></div><div id="i13208" class="def"><h5  id="i13209">Generelt</h5>

<p class="defa"><p id="i13210">Vasospastisk tilstand  karakterisert ved kalde og cyanotiske hender og føtter. Skiller seg  fra Raynauds sykdom ved at symptomene ikke opptrer i anfall. Cyanosen  omfatter hele hånden, avbleking sees ikke. Uskyldig tilstand. Medikamentell  behandling er uten effekt.</p></p></div></div><div id="i13211" class="seksjon3"><h3  id="i13212">T8.10.4&nbsp;Livedo reticularis</h3>
<div id="i239149" class="revidert">
<p class="reviderta"><p id="i239150">Publisert: 20.06.2010</p></p></div><div id="i13213" class="def"><h5  id="i13214">Generelt</h5>

<p class="defa"><p id="i13215">Konstant blårød  marmorering av huden på lår og legger, føtter og armer. Etiologi ukjent.  Gir kuldefornemmelse, parestesier og av og til verking. Disponerer  for ulcus cruris. Godartet tilstand, krever ingen behandling utover  beskyttelse mot kulde.</p></p></div></div><div id="i13216" class="seksjon3"><h3  id="i13217">T8.10.5&nbsp;Erythromelalgia</h3>
<div id="i239151" class="revidert">
<p class="reviderta"><p id="i239152">Publisert: 20.06.2010</p></p></div><div id="i13218" class="def"><h5  id="i13219">Generelt</h5>

<p class="defa"><p id="i13220">Røde, varme føtter  (og av og til hender) som kan være intenst smertefulle. Kan skyldes  mikrosirkulatorisk hyperperfusjon, men vevshypoksi, forårsaket av blodgjennomstrømning  primært via termoregulativ og ikke nutritiv karseng. Eksakte mekanismer  er ukjent. Inndeles ofte i en primær og sekundær form.</p></p></div><div id="i13221" class="def"><h5  id="i13222">Behandling</h5>

<p class="defa"><p id="i13223">Det finnes ingen  permanent effektiv behandling. Behandlingen inkluderer pasientopplysning,  opplæring i unngåelse av utløsende årsaker, enklere symptomlindrende tiltak  og behandling av ev. sekundære og utløsende sykdommer. Forskjellige  legemidler er forsøkt med til dels liten eller varierende effekt.  Individuell tilnærming anbefales.</p></p></div><div id="i13224" class="tone-kilde"><h6  id="i13225">Kilder.</h6>

<p class="tone-kildea"><p id="i13226">Arteriesykdommer i ekstremitetene  <a id="aSeksjon1X11320" class="ref" href="../T/T8.htm#i1390111320" title="Arteriesykdommer i ekstremitetene">Arteriesykdommer i ekstremitetene</a>.</p></p></div></div></div></article></section>
</div>
</div>

</body>
</html>