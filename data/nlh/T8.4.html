<!DOCTYPE html>
<html lang="no">
<head>
	<title>Norsk legemiddelh&aring;ndbok - T8.4</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
<li><a href="T8.4.htm#i12248">T8.4.1&nbsp;Supraventrikulære arytmier</a>
<ul><li><a href="T8.4.htm#i12251">T8.4.1.1&nbsp;Kronisk supraventrikulær takykardi</a></li>
<ul><li><a href="T8.4.htm#i12254">T8.4.1.1.1&nbsp;Kronisk atrieflimmer</a></li>
<li><a href="T8.4.htm#i12285">T8.4.1.1.2&nbsp;Kronisk atrieflutter</a></li>
<li><a href="T8.4.htm#i12298">T8.4.1.1.3&nbsp;Andre  kroniske supraventrikulære takykardier</a></li>
</ul><li><a href="T8.4.htm#i12301">T8.4.1.2&nbsp;Paroksystisk supraventrikulær takykardi</a></li>
<ul><li><a href="T8.4.htm#i12322">T8.4.1.2.1&nbsp;Atrioventrikulær reentrytakykardi  (WPW-syndrom)</a></li>
<li><a href="T8.4.htm#i12342">T8.4.1.2.2&nbsp;Atrioventrikulær  nodal reentrytakykardi  (nodal takykardi)</a></li>
<li><a href="T8.4.htm#i12350">T8.4.1.2.3&nbsp;Paroksystisk atrietakykardi</a></li>
<li><a href="T8.4.htm#i12366">T8.4.1.2.4&nbsp;Paroksystisk atrieflimmer</a></li>
<li><a href="T8.4.htm#i12431">T8.4.1.2.5&nbsp;Paroksystisk atrieflutter</a></li>
</ul></ul></li><li><a href="T8.4.htm#i12449">T8.4.2&nbsp;Ventrikulære arytmier</a>
</li><li><a href="T8.4.htm#i12478">T8.4.3&nbsp;Blokk  og ledningsforstyrrelser</a>
</li></ul></div>
</nav>
<article id="content" >
<div id="i12205" class="seksjon2"><h2  id="i12206">T8.4&nbsp;Hjertearytmier</h2>
<div id="i238367" class="revidert">
<p class="reviderta"><p id="i238368">Publisert: 20.06.2010</p></p></div><div id="i12207" class="def"><h5  id="i12208">Generelt</h5>

<p class="defa"><p id="i12209">Arytmier omfatter  takykardier, ekstrasystoli og bradykardier, og spennvidden er fra uskyldige  palpitasjoner til dødelig ventrikkelflimmer. Arytmier opptrer ofte  hos hjertefriske, men sees hyppigere ved organisk hjertesykdom.  Det er som regel et samspill mellom et arytmisubstrat, utløsende  faktorer (ekstrasystoler kan være «arytmitriggere») og disponerende miljøfaktorer.  Eksempler på arytmisubstrat er en aksessorisk ledningsbunt ved WPW-syndrom og  arr etter hjerteinfarkt ved ventrikkeltakykardi. Miljøfaktorer kan  være strekk av myocytter ved hjertesvikt, iskemi eller hypoksi,  feber, økte katekolaminer ved fysisk eller psykisk stress, eller  elektrolyttforstyrrelser. Arytmier hos hjertesyke bør diagnostiseres  fordi de kan være farlige. Når det ikke er mistanke om underliggende  hjertesykdom (slekts- og egen anamnese, ingen bilyd og normalt EKG),  er det sjelden fare på ferde. Ved tvil eller patologiske funn bør en  henvise til kardiolog for nærmere undersøkelser.</p></p></div><div id="i12210" class="def"><h5  id="i12211">Symptomer</h5>

<p class="defa"><p id="i12212">De vanligste er  palpitasjoner, dyspné, brystsmerter, svimmelhet og (nær)synkope  pga. redusert minuttvolum og blodtrykksfall. Ledsagende angst er  vanlig. Noen får polyuri etter anfallene. Palpitasjoner behøver  ikke være patologiske; de kan skyldes betydelige respiratoriske  variasjoner i sinusknutens rytme. Hjertesvikt kan sees ved langvarig forhøyet  hjertefrekvens (takykardiomyopati). Takykardier gir iblant få eller  diffuse symptomer (slapphet, tretthet, redusert fysisk yteevne)  og oppdages tilfeldig ved rutineundersøkelse eller EKG.</p></p></div><div id="i12213" class="def"><h5  id="i12214">Diagnostikk</h5>

<p class="defa">&nbsp;</p>	<UL type="circle">
		<LI id="i12217"><p id="i12218"><em>Anamnese:</em> Ved mistanke om anfallsvise  arytmier er anamnesen viktig. Plutselig start og stopp er typisk  for de paroksystiske takykardier. De fleste merker om hjerterytmen  er regelmessig eller ujevn. Når atrier og ventrikler slår etter  hverandre, dunker hjertet som regel midt i brystet (ved sinustakykardi,  atrietakykardi eller WPW-syndrom), mens pulsbølgen kjennes i halsen  når atriene kontraheres mot lukkede seilklaffer som ved AV-nodaltakykardi,  ventrikkeltakykardi eller pacemakersyndrom. Dramatiske anfall med synkope  tilsier rask utredning og behandling, men fordi behandlingsmulighetene  i dag er gode, bør også mildere anfall utredes hvis de reduserer  livskvaliteten. Særlig unge kvinner med paroksystisk takykardi kan  oppleve å få diagnosen angst eller hyperventilasjon fordi anfallene  er gått over ved undersøkelsen og symptomene ligner til forveksling.</p><br>		</LI>
		<LI id="i12219"><p id="i12220"><em>EKG</em> under normal rytme er ofte nyttig  (se etter gammelt infarkt, preeksitasjon, dårlig AV-overledning,  lang QT-tid). Med anfalls-EKG kan takykardimistanken avkreftes eller verifiseres.  En generell henvisning gjør at pasienten kan oppsøke nærmeste legekontor eller  sykehusmottak og få tatt EKG. Oftest kan et vanlig EKG vise hva  slags takykardi som foreligger, men responsen på Valsalvamanøver,  karotistrykk eller adenosininjeksjon kan gi god tilleggsinformasjon.  Øsofagus-EKG kan lokalisere en P-bølge som ellers er vanskelig å  se. 24 timers registrering av EKG eller spesialutstyr som pulsklokke  eller «halsmedaljong» kan avsløre hyppig forekommende arytmier.  Sjeldne, men alvorlige anfall kan berettige implantasjon av en liten  subkutan EKG-opptaker som avleses med telemetri. En enkel spesialundersøkelse  som «signal average»&#x2011;EKG kan avsløre senpotensialer, som varsler  fare for alvorlige ventrikulære arytmier.</p><br>		</LI>
		<LI id="i12221"><p id="i12222"><em>Programmert elektrisk stimulering:</em> Paroksystisk  supraventrikulær arytmi som er vanskelig å få registrert, kan som  regel provoseres frem ved atriepacing fra øsofagus (krever innsikt,  men lite utstyr). Intrakardial programmert elektrisk stimulering  gjøres i regionsykehus, og kurativ kateterablasjon kan ev. utføres  i samme seanse.</p><br>		</LI>
	</UL>
</div><div id="i12223" class="def"><h5  id="i12224">Behandling</h5>

<p class="defa"><p id="i12225">De fleste arytmier  er uskyldige, om enn plagsomme, og det er viktig at pasientene informeres  om dette. Målet blir å oppnå den beste livskvalitet, og pasientens  ønske er som regel avgjørende for behandlingsvalget.</p></p>	<UL type="circle">
		<LI id="i12227"><p id="i12228"><em>Helbredelse.</em> I blant skjer spontanhelbredelse;  spesielt barn kan vokse av seg arytmier. De fleste paroksystiske  takykardier kan kureres med kateterablasjon (se senere).</p><br>		</LI>
		<LI id="i12229"><p id="i12230"><em>Anfallskupering.</em> Ved de vanligste supraventrikulære  paroksystiske takykardier deltar AV-knuten i arytmimekanismen. Da  kan vagusstimulering bryte anfallene. Pasienten kan bruke bukpressen  (Valsalvamanøver) eller stimulere brekningsrefleksen. En lege kan  gjøre suksess med karotistrykk (auskultere først og avstå fra kompresjon  ved mistanke om karotisstenose).</p><br><p id="i12231">Legemidler kan stoppe anfall, men  ved takykardi er tablettabsorpsjonen forsinket, så det kan ta 1&#x2013;2  timer før effekt oppnås. Verapamil i.v. vil kupere 95 % av paroksystiske supraventrikulære  takykardianfall. Adenosin har en tilsvarende suksessrate. Men før  en gir medisin, må en vite hva slags takykardi som foreligger og  ha mulighet for å håndtere ev. komplikasjoner som blokk eller forverring  av arytmien. Hjelpepersonell og defibrillator bør alltid være tilgjengelig  hvis en medtatt takykardipasient skal gis legemidler i.v. Dette gjelder  også hvis takykardimekanismen er ukjent, når pasienten ikke har  fått det aktuelle legemidlet før eller hvis det er mulighet for  interaksjon med andre legemidler.</p><br>		</LI>
		<LI id="i12232"><p id="i12233"><em>Langtidsbehandling.</em> Kalsiumantagonistene  verapamil og diltiazem gir sjelden alvorlige bivirkninger. Både  de og betareseptorantagonister kan ha forebyggende effekt ved paroksystiske  supraventrikulære takykardier og lindre plager ved raskt overledet atrieflimmer.  Disse legemidler kan startes av primærlege når arytmien er diagnostisert. Hvis  de ikke hjelper, bør pasienten henvises til spesialist for vurdering  av symptomlindrende behandling med antiarytmika eller kurativ ablasjon.  Flekainid og sotalol er ofte virksomme, men kan i blant selv utløse  arytmi (proarytmisk effekt) med fare for plutselig død. Risikoen  er størst ved behandlingsstart og øker med større doser, især hos  hjertesyke pasienter. Behandlingen startes derfor ofte opp på sykehus.  Flekainid kombineres ofte med betareseptorantagonist for å minske  faren for proarytmi. Ved manglende effekt av antiarytmika bør en  forvisse seg om at pasienten virkelig tar medisinen, ev. sjekke  serumkonsentrasjon av legemidlet (gjelder særlig flekainid) for  å se om dosen skal høynes. Amiodaron er ofte siste valg, men kan  være det mest effektive legemiddel. Legemidlet gir imidlertid mye  bivirkninger ved langtids bruk, så pasientene må bruke minste effektive  dose og ha et fast oppfølgingsprogram. Derivatet dronedaron er nylig  (mars 2010) godkjent for bruk ved atrieflimmer. Det er trolig litt  mindre potent enn amiodaron, men har vesentlig færre bivirkninger.</p><br>		</LI>
	</UL>
</div><div id="i12234" class="tone"><h5  id="i12235"><strong>Legemiddelomtaler  og preparater,</strong> se:</h5>

<p class="tonea"><p id="i12236"> <a id="aSeksjon4X#i66159" class="xref" href="../L/L8.12.htm#i66159" title="Kryssreferanse">L8.12.7.1 Adenosin</a>.</p></p>
<p class="tonea"><p id="i12237"> <a id="aSeksjon2X" class="xref" href="../L/L8.2.htm" title="Kryssreferanse">L8.2 Adrenerge betareseptorantagonister</a>.</p></p>
<p class="tonea"><p id="i12238"> <a id="aSeksjon4X#i65978" class="xref" href="../L/L8.12.htm#i65978" title="Kryssreferanse">L8.12.5.1 Amiodaron</a>.</p></p>
<p class="tonea"><p id="i12239"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a>.</p></p>
<p class="tonea"><p id="i12240"> <a id="aSeksjon4X#i63006" class="xref" href="../L/L8.5.htm#i63006" title="Kryssreferanse">L8.5.2.1 Diltiazem</a>.</p></p>
<p class="tonea"><p id="i12241"> <a id="aSeksjon4X#i66061" class="xref" href="../L/L8.12.htm#i66061" title="Kryssreferanse">L8.12.5.2 Dronedaron</a>.</p></p>
<p class="tonea"><p id="i12242"> <a id="aSeksjon4X#i65894" class="xref" href="../L/L8.12.htm#i65894" title="Kryssreferanse">L8.12.3.1 Flekainid</a>.</p></p>
<p class="tonea"><p id="i12243"> <a id="aSeksjon2X" class="xref" href="../L/L8.5.htm" title="Kryssreferanse">L8.5 Kalsiumantagonister</a>.</p></p>
<p class="tonea"><p id="i12244"> <a id="aSeksjon4X#i61698" class="xref" href="../L/L8.2.htm#i61698" title="Kryssreferanse">L8.2.1.2 Sotalol</a>.</p></p>
<p class="tonea"><p id="i12245"> <a id="aSeksjon4X#i63069" class="xref" href="../L/L8.5.htm#i63069" title="Kryssreferanse">L8.5.3.1 Verapamil</a>.</p></p>
<p class="tonea">&nbsp;</p></div>
<p class="seksjon2a"><p id="i12247">Arytmityper og  behandling er oppsummert i Tabell 2  <a id="aTabellX13508" class="ref" href="../T/T8.htm#i13508" title="Tabell 2  Arytmier og arytmibehandling">Tabell 2  Arytmier og arytmibehandling</a>.</p></p><div id="i12248" class="seksjon3"><h3  id="i12249">T8.4.1&nbsp;Supraventrikulære arytmier</h3>
<div id="i239117" class="revidert">
<p class="reviderta"><p id="i239118">Publisert: 20.06.2010</p></p></div><div id="i12250" class="seksjon4"><h4  id="i12251">T8.4.1.1&nbsp;Kronisk supraventrikulær takykardi</h4>
<div id="i240621" class="revidert">
<p class="reviderta"><p id="i240622">Publisert: 20.06.2010</p></p></div>
<p class="seksjon4a"><p id="i12252">Kronisk atrieflimmer  er en meget vanlig arytmi, især hos eldre, og kronisk atrieflutter  er ikke helt sjelden. Begge sees hyppigst ved underliggende hjertesykdom.  Permanent atrietakykardi, permanent nodal takykardi og en kronisk  WPW-variant er sjeldne. Felles for alle er at hvis ventrikkelfrekvensen  vedvarende holder seg over ca. 120 per minutt, kan det utvikles  en takykardiomyopati som kan føre til hjertesvikt. Denne er som  regel reversibel hvis takykardien behandles. Derfor må en forsøke  å bremse ned AV-overledningen med legemidler, ev. lage AV-blokk  med kateterablasjon og gi pasienten en pacemaker, så sant ikke kurativt  inngrep kan gjøres.</p></p><div id="i12253" class="seksjon8"><h5  id="i12254">T8.4.1.1.1&nbsp;Kronisk atrieflimmer</h5>
<div id="i242603" class="revidert">
<p class="reviderta"><p id="i242604">Publisert: 20.06.2010</p></p></div><div id="i12255" class="def"><h5  id="i12256">Etiologi</h5>

<p class="defa"><p id="i12257">Kronisk atrieflimmer  opptrer oftest sekundært til sykdom i hjerte, lunger eller stoffskifte.  Økt atriebelastning er fellesnevner, og årsakene kan være myokardsvikt (koronarsykdom,  kardiomyopati), klaffefeil, økt perifer motstand (kronisk obstruktiv lungesykdom,  hypertensjon) eller økt minuttvolum (hypertyreose). Hos vel 10 %  kan det ikke påvises noen primær årsak («lone fibrillation»). Hyppigheten  av atrieflimmer tiltar sterkt med alderen, og de fleste flimmerpasienter  er over 70 år.</p></p></div><div id="i12258" class="def"><h5  id="i12259">Symptomer</h5>

<p class="defa"><p id="i12260">Kronisk atrieflimmer  er ofte symptomfattig. Fordi ventrikkelfrekvensen gjerne er rask  og øker uhensiktsmessig under anstrengelse, sees dyspné og slitenhet  ved belastning. Palpitasjoner er mindre vanlig. Ofte stilles diagnosen  ved rutineundersøkelse. Arteriell tromboembolisme (hyppigst hjerneslag)  forekommer ikke sjelden (1&#x2013;10 % per år, lav hos unge med ellers  friske hjerter, høy hos eldre med hjertesykdom, spesielt hvis de  tidligere har hatt tromboembolisme).</p></p></div><div id="i12261" class="def"><h5  id="i12262">Diagnostikk</h5>

<p class="defa"><p id="i12263">EKG gir diagnosen.  En anstrengelsestest (trappegang, 20 knebøy e.l.) kan gi verdifull  informasjon, likeså 24 timers EKG-registrering.</p></p></div><div id="i12264" class="def"><h5  id="i12265">Behandling</h5>

<p class="defa"><p id="i12266"><em>Profylakse mot tromboembolisme</em> <em>:</em> Det farlige med atrieflimmer er tromboembolisme, mens den daglige plagen er pulsen som ubehandlet nesten alltid er for rask ved anstrengelse.</p></p>
<p class="defa"><p id="i12267">Risikoen for fatal blødning pga. warfarin er rundt 0,5 % årlig, og antikoagulasjonsbehandling skal derfor ikke brukes ved liten fare for embolisme (som hos unge < 65 år med normale hjerter). CHADS2 skår gir ett poeng for hver risikofaktor: hjertesvikt (Cardiac failure), hypertensjon, alder (> 75 år), diabetes, og to poeng for tidligere slag. Ved skår 0-1 kan acetylsalisylsyre (ASA) 75-320 mg daglig brukes. Warfarin (INR 2,0-3,0) kan brukes ved skår 1 og bør brukes ved skår > 1. Revmatisk klaffefeil (mitralstenose) indiserer også warfarin, likeså atrieflimmer hos pasienter med biologisk ventil. Alle med tidligere tromboembolisme skal antikoaguleres. Hos høyrisikopasienter kan behandlingsmålet være INR 2,5-3,5, mens en etter de internasjonale retningslinjer kan sikte på INR 2,0 ved økt blødningsfare (f.eks. hos de > 75 år) hvis det ikke er høy embolismefare. Se figur 2 <a id="aBildeX219126" class="ref" href="../T/T8.htm#i219126" title=" Figur 2"> Figur 2</a> .</p></p>
<p class="defa"><p id="i12268"><em>Kontroll av ventrikkelfrekvens:</em> De internasjonale retningslinjer er basert på skjønn. Hvilepuls 50&#8211;80 per minutt bør tilstrebes. Ved anstrengelse bør pulsen gå opp mot den normale for alderen (grovestimat 220 per minutt minus antall leveår). Adrenerge betareseptorantagonister eller kalsiumantagonister (verapamil, diltiazem) er førstevalg. Ved kronisk flimmer, hvor det ikke er fare for omslag til sinusrytme med legemiddelutløst sinusknutesvikt, kan de ev. kombineres. Digitalis er førstevalg ved hjertesvikt som ikke skyldes frekvensen alene, ellers brukes det som supplement. Sjelden behøves dronedaron eller amiodaron for frekvenskontroll, og ytterst sjelden trengs ablasjon av AV-overledningen (og pacemaker) for å kontrollere pulsen. Den sistnevnte behandling gir god livskvalitet og langtidsoverlevelse, men atrieflimmeren består, og pasientene trenger warfarin.</p></p>
<p class="defa"><p id="i12269">I forbindelse med åpen hjertekirurgi kan kronisk flimmer ofte helbredes ved et tilleggsinngrep, og også kateterablasjon kan lykkes hos utvalgte pasienter med betydelige plager og utilstrekkelig effekt av legemidler. Suksessratene rapporteres ulikt, men bedring kan forventes hos 50&#8211;70 %.</p></p></div><div id="i12270" class="tone"><h5  id="i12271"><strong>Legemiddelomtaler  og preparater,</strong> se:</h5>

<p class="tonea"><p id="i12272"> <a id="aSeksjon4X#i74870" class="xref" href="../L/L17.1.htm#i74870" title="Kryssreferanse">L17.1.1.1 Acetylsalisylsyre</a>.</p></p>
<p class="tonea"><p id="i12273"> <a id="aSeksjon2X" class="xref" href="../L/L8.2.htm" title="Kryssreferanse">L8.2 Adrenerge betareseptorantagonister</a>.</p></p>
<p class="tonea"><p id="i12274"> <a id="aSeksjon4X#i65978" class="xref" href="../L/L8.12.htm#i65978" title="Kryssreferanse">L8.12.5.1 Amiodaron</a>.</p></p>
<p class="tonea"><p id="i12275"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a>.</p></p>
<p class="tonea"><p id="i12276"> <a id="aSeksjon3X#i50900" class="xref" href="../L/L4.5.htm#i50900" title="Kryssreferanse">L4.5.8 Blodplatehemmere</a>.</p></p>
<p class="tonea"><p id="i12277"> <a id="aSeksjon3X#i65549" class="xref" href="../L/L8.10.htm#i65549" title="Kryssreferanse">L8.10.1 Digitalisglykosider</a>.</p></p>
<p class="tonea"><p id="i12278"> <a id="aSeksjon4X#i63006" class="xref" href="../L/L8.5.htm#i63006" title="Kryssreferanse">L8.5.2.1 Diltiazem</a>.</p></p>
<p class="tonea"><p id="i12279"> <a id="aSeksjon4X#i66061" class="xref" href="../L/L8.12.htm#i66061" title="Kryssreferanse">L8.12.5.2 Dronedaron</a></p></p>
<p class="tonea"><p id="i12280"> <a id="aSeksjon3X#i74762" class="xref" href="../L/L17.1.htm#i74762" title="Kryssreferanse">L17.1.1 Ikke&#x2011;steroide antiinflammatoriske  midler</a></p></p>
<p class="tonea"><p id="i12281"> <a id="aSeksjon2X" class="xref" href="../L/L8.5.htm" title="Kryssreferanse">L8.5 Kalsiumantagonister</a>.</p></p>
<p class="tonea"><p id="i12282"> <a id="aSeksjon4X#i63069" class="xref" href="../L/L8.5.htm#i63069" title="Kryssreferanse">L8.5.3.1 Verapamil</a>.</p></p>
<p class="tonea"><p id="i12283"> <a id="aSeksjon4X#i50495" class="xref" href="../L/L4.5.htm#i50495" title="Kryssreferanse">L4.5.6.1 Warfarin</a>.</p></p></div></div><div id="i12284" class="seksjon8"><h5  id="i12285">T8.4.1.1.2&nbsp;Kronisk atrieflutter</h5>
<div id="i242605" class="revidert">
<p class="reviderta"><p id="i242606">Publisert: 20.06.2010</p></p></div><div id="i12286" class="def"><h5  id="i12287">Behandling</h5>

<p class="defa"><p id="i12288">Ventrikkelfrekvensen  forsøkes regulert med adrenerge betareseptorantagonister, kalsiumantagonister,  digitalis eller amiodaron. Effekten er ofte dårlig, og beste behandling  er kateterablasjon av flutterkretsen, som vanligvis sitter i høyre  (sjelden venstre) atrium. Suksessraten ved flutterablasjon er høy.  Kronisk flutter tilsier antikoagulasjon ved samme risikofaktorer  som ved atrieflimmer.</p></p></div><div id="i12289" class="tone"><h5  id="i12290"><strong>Legemiddelomtaler  og preparater,</strong> se:</h5>

<p class="tonea"><p id="i12291"> <a id="aSeksjon2X" class="xref" href="../L/L8.2.htm" title="Kryssreferanse">L8.2 Adrenerge betareseptorantagonister</a>.</p></p>
<p class="tonea"><p id="i12292"> <a id="aSeksjon4X#i65978" class="xref" href="../L/L8.12.htm#i65978" title="Kryssreferanse">L8.12.5.1 Amiodaron</a>.</p></p>
<p class="tonea"><p id="i12293"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a>.</p></p>
<p class="tonea"><p id="i12294"> <a id="aSeksjon3X#i65549" class="xref" href="../L/L8.10.htm#i65549" title="Kryssreferanse">L8.10.1 Digitalisglykosider</a>.</p></p>
<p class="tonea"><p id="i12295"> <a id="aSeksjon2X" class="xref" href="../L/L8.5.htm" title="Kryssreferanse">L8.5 Kalsiumantagonister</a>.</p></p>
<p class="tonea"><p id="i12296"> <a id="aSeksjon4X#i50495" class="xref" href="../L/L4.5.htm#i50495" title="Kryssreferanse">L4.5.6.1 Warfarin</a>.</p></p></div></div><div id="i12297" class="seksjon8"><h5  id="i12298">T8.4.1.1.3&nbsp;Andre  kroniske supraventrikulære takykardier</h5>
<div id="i242607" class="revidert">
<p class="reviderta"><p id="i242608">Publisert: 20.06.2010</p></p></div>
<p class="seksjon8a"><p id="i12299">Disse sjeldne tilstander  kan oftest helbredes ved kateterablasjon. Palliativt kan AV-overledningen  bremses med legemidler (se kronisk flimmer,  <a id="aSeksjon8X#i12264" class="ref" href="../T/T8.4.htm#i12264" title="Behandling">Behandling</a>).</p></p></div></div><div id="i12300" class="seksjon4"><h4  id="i12301">T8.4.1.2&nbsp;Paroksystisk supraventrikulær takykardi</h4>
<div id="i240623" class="revidert">
<p class="reviderta"><p id="i240624">Publisert: 20.06.2010</p></p></div>
<p class="seksjon4a"><p id="i12302">Dette er arytmier  som ofte rammer ellers friske hjerter. Anfallene går som regel over  av seg selv, men av og til er de langvarige, ev. med blodtrykksfall  eller sviktsymptomer, og må stanses av lege. Hyppigst forekommer  nodal takykardi og WPW-syndrom når rytmen er regelmessig, mens atrieflutter  og atrietakykardi også kan gi uregelmessig overledning. Atrieflimmer  som overledes, gir alltid uregelmessig puls.</p></p><div id="i12303" class="def"><h5  id="i12304">Behandling av  anfall</h5>

<p class="defa"><p id="i12305">Diagnosen må sikres.  Ved <em>uregelmessig</em> hjerterytme,  se  <a id="aSeksjon8X#i12365" class="xref" href="../T/T8.4.htm#i12365" title="Kryssreferanse">T8.4.1.2 Paroksystisk atrieflimmer</a> og  <a id="aSeksjon8X#i12431" class="xref" href="../T/T8.4.htm#i12431" title="Kryssreferanse">T8.4.1.2.5 Paroksystisk atrieflutter</a>.</p></p>
<p class="defa"><p id="i12306">Ved <em>regelmessig</em> hjertefrekvens  forsøkes vagusstimulerende prosedyrer (karotistrykk, Valsalvamanøver,  finger i halsen). Hvis dette ikke gir omslag til sinusrytme og pasienten  ikke står på behandling med betareseptorantagonist, er førstevalget  i.v. injeksjon av verapamil. Ved bredkomplekset takykardi må en  være sikker på at det ikke foreligger ventrikkeltakykardi eller preeksitert  atrieflimmer, fordi verapamil i.v. da gir blodtrykksfall og hyppig ventrikkelflimmer.  Verapamil gis (2,5) 5&#x2013;10 mg raskt i.v., som kan gjentas etter få  minutter inntil en totaldose på 20 mg. Hvis sinusrytme fortsatt  ikke oppnås, selv etter gjentatt karotistrykk, eller symptomene  er alvorlige (synkope, hypotensjon, hjertesvikt, brystsmerter), bør  pasienten innlegges i sykehus til elektrokonvertering eller ytterligere legemiddelbehandling  (f.eks. flekainid 1&#x2013;2 mg/kg, maksimum 150 mg som korttidsinfusjon over  10&#x2013;20 minutter, eller direkte i.v. over 3&#x2013;5 minutter.</p></p>
<p class="defa"><p id="i12307">Alternativt gis  adenosin som rask i.v. bolusinjeksjon i større perifer  vene. Startdose 6&#x2013;9 mg, ev. gjentatt i høyere dose (opptil 12&#x2013;15 mg)  etter 1&#x2013;2 minutter hvis det ikke kommer omslag av arytmien. Astma  utgjør kontraindikasjon. Effekten og bivirkningene er kortvarige  (mindre enn 30 sekunder) og residiv av arytmien relativt vanlig.  Adenosin gir hyppige bivirkninger. De vanligste &#x2013; brystsmerter/press  over brystet, dyspné, kvalme &#x2013; kan være skremmende og plagsomme,  og pasienten bør informeres om dem på forhånd. Bradykardi, forbigående  AV-blokk og kortvarig asystole kan opptre. Ved asystole kan synkope  forhindres ved at pasienten gjør raske host (en gang per sekund),  ev. gis slag i prekordiet inntil egenrytmen er tilbake. Forbigående  atrieflimmer forekommer etter injeksjon av adenosin.</p></p>
<p class="defa"><p id="i12308">Mange  pasienter er fornøyde med å ta tabletter ved anfallsstart. Pga.  langsom absorpsjon under takykardi tar det 1&#x2013;2 timer før medisinen  virker. 160 mg verapamil eller 300 mg flekainid er de mest aktuelle  engangsdoser.</p></p></div><div id="i12309" class="def"><h5  id="i12310">Profylakse</h5>

<p class="defa"><p id="i12311">Pasienter med sjeldne  anfall (ukers til måneders mellomrom) og lite symptomer trenger  ikke legemidler, men bør instrueres om vagusstimulerende prosedyrer.  Ved hyppige eller plagsomme anfall bør profylakse med en betareseptorantagonist  eller kalsiumantagonist forsøkes, og pasienten bør gjøres oppmerksom  på at kraftige antiarytmika og kurativ behandling (ablasjon) er  alternativer.</p></p></div><div id="i12312" class="tone"><h5  id="i12313"><strong>Legemiddelomtaler  og preparater,</strong> se:</h5>

<p class="tonea"><p id="i12314"> <a id="aSeksjon4X#i66159" class="xref" href="../L/L8.12.htm#i66159" title="Kryssreferanse">L8.12.7.1 Adenosin</a>.</p></p>
<p class="tonea"><p id="i12315"> <a id="aSeksjon2X" class="xref" href="../L/L8.2.htm" title="Kryssreferanse">L8.2 Adrenerge betareseptorantagonister</a>.</p></p>
<p class="tonea"><p id="i12316"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a>.</p></p>
<p class="tonea"><p id="i12317"> <a id="aSeksjon4X#i65894" class="xref" href="../L/L8.12.htm#i65894" title="Kryssreferanse">L8.12.3.1 Flekainid</a>.</p></p>
<p class="tonea"><p id="i12318"> <a id="aSeksjon2X" class="xref" href="../L/L8.5.htm" title="Kryssreferanse">L8.5 Kalsiumantagonister</a>.</p></p>
<p class="tonea"><p id="i12319"> <a id="aSeksjon4X#i61698" class="xref" href="../L/L8.2.htm#i61698" title="Kryssreferanse">L8.2.1.2 Sotalol</a>.</p></p>
<p class="tonea"><p id="i12320"> <a id="aSeksjon4X#i63069" class="xref" href="../L/L8.5.htm#i63069" title="Kryssreferanse">L8.5.3.1 Verapamil</a>.</p></p></div><div id="i12321" class="seksjon8"><h5  id="i12322">T8.4.1.2.1&nbsp;Atrioventrikulær reentrytakykardi  (WPW-syndrom)</h5>
<div id="i242609" class="revidert">
<p class="reviderta"><p id="i242610">Publisert: 20.06.2010</p></p></div><div id="i12323" class="def"><h5  id="i12324">Generelt</h5>

<p class="defa"><p id="i12325">En aksessorisk  atrioventrikulær ledningsbunt disponerer for anfall av paroksystisk supraventrikulær  takykardi. I sinusrytme kan bunten gi preeksitasjon med kort PQ-tid  og deltabølge, mens det under anfall er smale QRS-komplekser (eller  grenblokk) fordi ventriklene aktiveres gjennom AV-knuten. Ofte leder  bunten bare retrograd (skjult WPW). Også da kan den gi takykardianfall.  Anfallene kommer hos mange ved anstrengelse eller stress, men kan  også komme helt uten foranledning.</p></p></div><div id="i12326" class="def"><h5  id="i12327">Behandling</h5>

<p class="defa"><p id="i12328">Anfall kan ofte  både forebygges og behandles med betareseptorantagonist. Enkelte  pasienter har bedre nytte av sotalol enn av de øvrige betareseptorantagonister,  eller av flekainid. Den aksessoriske bunt består av myocytter som  hemmes av antiarytmika (klasse I som flekainid, klasse III som sotalol),  mens verapamil og digitalis kan øke overledningen. Ved preeksitert  atrieflimmer må derfor ikke verapamil og digitalis gis, fordi de  da kan gi blodtrykksfall og ventrikkelflimmer. Flekainid i.v. eller  disopyramid er virksomme, likeledes sotalol og amiodaron. Ofte er  det imidlertid best å elektrokonvertere en medtatt pasient.</p></p>
<p class="defa"><p id="i12329">Ved WPW-reentrytakykardi  med smale QRS-komplekser er AV-knuten med i arytmimekanismen, og  verapamil (eller adenosin) er utmerket for å bryte takykardien. Digitalis  regnes som førstevalgsmiddel ved supraventrikulær takykardi hos  spedbarn, som i liten grad er truet av atrieflimmer.</p></p>
<p class="defa"><p id="i12330">WPW-pasienter som  har hatt preeksitert atrieflimmer bør behandles med kurativ kateterablasjon.  De som har sjeldne anfall med regelmessig takykardi, kan gå ubehandlet  om de ønsker. Flekainid og sotalol er ofte gode forebyggende legemidler,  men de fleste foretrekker ablasjon fremfor langvarig medikasjon.</p></p></div><div id="i12331" class="tone"><h5  id="i12332"><strong>Legemiddelomtaler  og preparater,</strong> se:</h5>

<p class="tonea"><p id="i12333"> <a id="aSeksjon4X#i66159" class="xref" href="../L/L8.12.htm#i66159" title="Kryssreferanse">L8.12.7.1 Adenosin</a>.</p></p>
<p class="tonea"><p id="i12334"> <a id="aSeksjon2X" class="xref" href="../L/L8.2.htm" title="Kryssreferanse">L8.2 Adrenerge betareseptorantagonister</a>.</p></p>
<p class="tonea"><p id="i12335"> <a id="aSeksjon4X#i65978" class="xref" href="../L/L8.12.htm#i65978" title="Kryssreferanse">L8.12.5.1 Amiodaron</a>.</p></p>
<p class="tonea"><p id="i12336"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a>.</p></p>
<p class="tonea"><p id="i12337"> <a id="aSeksjon3X#i65549" class="xref" href="../L/L8.10.htm#i65549" title="Kryssreferanse">L8.10.1 Digitalisglykosider</a>.</p></p>
<p class="tonea"><p id="i12338"> <a id="aSeksjon4X#i65746" class="xref" href="../L/L8.12.htm#i65746" title="Kryssreferanse">L8.12.1.1 Disopyramid</a>.</p></p>
<p class="tonea"><p id="i12339"> <a id="aSeksjon4X#i65894" class="xref" href="../L/L8.12.htm#i65894" title="Kryssreferanse">L8.12.3.1 Flekainid</a>.</p></p>
<p class="tonea"><p id="i12340"> <a id="aSeksjon4X#i61698" class="xref" href="../L/L8.2.htm#i61698" title="Kryssreferanse">L8.2.1.2 Sotalol</a>.</p></p></div></div><div id="i12341" class="seksjon8"><h5  id="i12342">T8.4.1.2.2&nbsp;Atrioventrikulær  nodal reentrytakykardi  (nodal takykardi)</h5>
<div id="i242611" class="revidert">
<p class="reviderta"><p id="i242612">Publisert: 20.06.2010</p></p></div><div id="i12343" class="def"><h5  id="i12344">Generelt</h5>

<p class="defa"><p id="i12345">Arytmimekanismen  er reentry («sirkelstrøm») i AV-knuten og nærliggende atrium, og  i de fleste tilfeller er det samtidig kontraksjon av atrier og ventrikler.  Dette gir retrograd blodstrøm i lunge- og hulvenene. Pasientene  føler ofte at det dunker opp i halsen, og pusten blir tung når de  har anfall.</p></p></div><div id="i12346" class="def"><h5  id="i12347">Behandling</h5>

<p class="defa"><p id="i12348">Anfallsbehandling  og profylakse: som ved atrioventrikulær reentrytakykardi (se over).  Kateterablasjon gir nær 100 % helbredelse, men det er en liten fare  for pacemakerbehov (1:200).</p></p></div></div><div id="i12349" class="seksjon8"><h5  id="i12350">T8.4.1.2.3&nbsp;Paroksystisk atrietakykardi</h5>
<div id="i242613" class="revidert">
<p class="reviderta"><p id="i242614">Publisert: 20.06.2010</p></p></div><div id="i12351" class="def"><h5  id="i12352">Generelt</h5>

<p class="defa"><p id="i12353">Hos pasienter som  har gjennomgått hjertekirurgi eller har hjertefeil, kan mekanismen  være sirkelstrøm (reentry) rundt et gammelt arr. Hos andre kan det  være et fokus som fyrer for raskt. Atrietakykardier er sjeldne.</p></p></div><div id="i12354" class="def"><h5  id="i12355">Behandling</h5>

<p class="defa"><p id="i12356">Anfall kan i blant  kuperes med intravenøs betareseptorantagonist eller verapamil, oftere  med flekainid. Disse og amiodaron kan også virke forebyggende. Kateterablasjon kurerer  ofte arytmien.</p></p></div><div id="i12357" class="tone"><h5  id="i12358"><strong>Legemiddelomtaler  og preparater,</strong> se:</h5>

<p class="tonea"><p id="i12359"> <a id="aSeksjon2X" class="xref" href="../L/L8.2.htm" title="Kryssreferanse">L8.2 Adrenerge betareseptorantagonister</a>.</p></p>
<p class="tonea"><p id="i12360"> <a id="aSeksjon4X#i65978" class="xref" href="../L/L8.12.htm#i65978" title="Kryssreferanse">L8.12.5.1 Amiodaron</a>.</p></p>
<p class="tonea"><p id="i12361"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a>.</p></p>
<p class="tonea"><p id="i12362"> <a id="aSeksjon4X#i65894" class="xref" href="../L/L8.12.htm#i65894" title="Kryssreferanse">L8.12.3.1 Flekainid</a>.</p></p>
<p class="tonea"><p id="i12363"> <a id="aSeksjon2X" class="xref" href="../L/L8.5.htm" title="Kryssreferanse">L8.5 Kalsiumantagonister</a>.</p></p>
<p class="tonea"><p id="i12364"> <a id="aSeksjon4X#i63069" class="xref" href="../L/L8.5.htm#i63069" title="Kryssreferanse">L8.5.3.1 Verapamil</a>.</p></p></div></div><div id="i12365" class="seksjon8"><h5  id="i12366">T8.4.1.2.4&nbsp;Paroksystisk atrieflimmer</h5>
<div id="i242615" class="revidert">
<p class="reviderta"><p id="i242616">Publisert: 20.06.2010</p></p></div>
<p class="seksjon8a"><p id="i12367">Her omtales både  anfall som spontant går over og vedvarende (persisterende) flimmer  som ev. må stanses med medikamentell eller elektrisk konvertering.</p></p><div id="i12368" class="def"><h5  id="i12369">Etiologi</h5>

<p class="defa"><p id="i12370">Som ved kronisk  flimmer (se  <a id="aSeksjon8X#i12254" class="ref" href="../T/T8.4.htm#i12254" title="Kronisk atrieflimmer">Kronisk atrieflimmer</a>).  Alkohol og stimulantiautløste anfall («holiday heart») er vanlige. Paroksystisk atrieflimmer  forekommer ofte hos ellers hjertefriske, og hardt trente synes å  være overrepresentert. Ved førstegangsanfall må infarkt utelukkes.</p></p></div><div id="i12371" class="def"><h5  id="i12372">Symptomer</h5>

<p class="defa"><p id="i12373">De vanligste er  hjertebank, dyspné, brystsmerter, hjertesvikt, svimmelhet og sjelden  synkope. Symptomene skyldes for en stor del for høy ventrikkelfrekvens,  særlig under anstrengelse. Minuttvolumet kan bli redusert, men den  irregulære rytmen gir ofte ubehag selv om blodtrykk og minuttvolum  måles normale. Dramatiske flimmeranfall med kollaps kan sees hos  WPW-pasienter med preeksitert atrieflimmer og i blant hos hjertesviktpasienter  som ikke tåler takykardien. Disse bør utredes ved regionsykehus.</p></p></div><div id="i12374" class="def"><h5  id="i12375">Diagnostikk  og utredning</h5>

<p class="defa"><p id="i12376">Nøyaktig anamnese,  klinisk undersøkelse og 12-avlednings&#x2011;EKG. Anfallene må registreres.  Prinsipielt bør alle flimmerpasienter ha en ekkokardiografisk undersøkelse  fordi behandlingen vil påvirkes av ev. underliggende hjertepatologi  (som ofte foreligger). Pasienter med WPW&#x2011;syndrom og atrieflimmeranfall  må henvises til elektrofysiologisk utredning med sikte på kateterablasjon.  Det gjelder også pasienter som får hjertesvikt av anfallene og de  som har andre arytmier i tillegg (nodal takykardi, WPW-syndrom,  atrieflutter), da slike i blant kan degenerere til atrieflimmer.  Hvis flimmeranfallene hver gang starter med en regelmessig takykardi,  kan ablasjon av denne også forhindre flimmeren. Det er derfor viktig  å registrere starten av ett eller helst flere anfall hvis slik mekanisme  mistenkes.</p></p></div><div id="i12377" class="def"><h5  id="i12378">Behandling</h5>

<p class="defa"><p id="i12379">Hvis varigheten  av flimmeren er kort (mindre enn 2 døgn), er det liten fare for tromboembolisme.  Ved varighet > 2 døgn er det økt fare for embolisering spontant,  ved omslag til sinusrytme og i dagene etterpå. Warfarin bør derfor  gis, og konverteringsforsøk utsettes til INR har vært 2,0&#x2013;3,0 i  minst 3&#x2013;4 uker på forhånd. INR holdes på dette nivå i 3&#x2013;4 uker etter  vellykket konvertering. Konverteringsforsøk kan gjøres uten forutgående antikoagulasjonsbehandling  når atrietrombe ikke påvises ved transøsofagusekko og pasienten er  fullheparinisert.</p></p>	<OL>
		<LI id="i12381"><p id="i12382"><strong>Akuttbehandling av nyoppstått atrieflimmer.</strong> Nyoppstått  atrieflimmer hos pasienter uten kjent hjertesykdom slår oftest spontant  tilbake til sinusrytme innen ett døgn og behøver kun observasjon.  Men ofte er det praktisk å gjenvinne sinusrytmen raskest mulig.</p><br>	<UL type="circle">
		<LI id="i12384"><p id="i12385"><em>Medikamentell konvertering</em> bør forsøkes  hos pasienter uten kjent primær hjertesykdom. Behandlingen bør skje  på sykehus/poliklinikk med tilgang på EKG og defibrillator. Ved  rask rytme gis forbehandling med i.v. verapamil eller betareseptorantagonist  (se under). Flekainid er førstevalg, infusjon av 1&#x2013;2 mg/kg kroppsvekt  (maksimalt 150 mg) i 50 mg/ml glukose over 10&#x2013;30 minutter. Akutt infarkt,  manifest hjertesvikt og breddeforøket QRS er kontraindikasjoner.  Også ibutilid i.v. kan konvertere flimmer, men midlet egner seg  best ved flutter (se senere  <a id="aSeksjon8X#i12431" class="ref" href="../T/T8.4.htm#i12431" title="Paroksystisk atrieflutter">Paroksystisk atrieflutter</a>). Alternativt gis amiodaron 300&#x2013;600 mg som  i.v. infusjon over 15&#x2013;30 minutter, ev. etterfulgt av infusjon av  1000 mg over de neste 24 timer. Dette er mest aktuelt hos en lite  besværet pasient med akutt infarkt eller hjertesvikt.</p><br>		</LI>
		<LI id="i12386"><p id="i12387"><em>Elektrokonvertering akutt</em> er aktuelt ved  alvorlige symptomer på nyoppstått rask atrieflimmer, spesielt med  brede QRS som gir mistanke om preeksitasjon.</p><br>		</LI>
	</UL>
		</LI>
		<LI id="i12388"><p id="i12389"><strong>Frekvensregulerende legemiddelbehandling.</strong> Foretrekkes  hos pasienter med nyoppstått eller vedvarende atrieflimmer av mer  enn 2 døgns varighet. Antikoagulasjonsbehandling bør starte samtidig  (se  <a id="aSeksjon8X#i12265" class="ref" href="../T/T8.4.htm#i12265" title="Behandling">Behandling</a>). </p><br>	<UL type="circle">
		<LI id="i12391"><p id="i12392"><em>Uten hjertesvikt.</em> Verapamil 2,5&#x2013;5 mg i.v.  over 1&#x2013;2 minutter, ev. gjentatt inntil en totaldose på 20 mg. Behandlingen  kan fortsette med depottabletter 120&#x2013;240 mg <Spesfont Font = "Symbol">x</Spesfont> 1&#x2013;2. Hvis  frekvensen ikke er for rask, kan peroral vedlikeholdsbehandling  startes uten i.v. innledningsdose. Alternativt kan det gis en betareseptorantagonist,  f.eks. metoprolol 5 mg <Spesfont Font = "Symbol">x</Spesfont> 3  i.v., etterfulgt av 100&#x2013;200 mg peroralt.</p><br>		</LI>
		<LI id="i12393"><p id="i12394"><em>Ved manifest hjertesvikt.</em> Digitoksin og/eller  amiodaron er førstevalg. Adrenerge betareseptorantagonister kan  ev. legges til/erstatte digitalis/amiodaron når svikten ikke lenger  er manifest.</p><br>	<UL type="circle">
		<LI id="i12396"><p id="i12397">Digitoksin. Hvis ventrikkelfrekvensen  er svært rask, kan digitalisering innledes intravenøst (f.eks. 0,6 +  0,4 mg første døgn, lavere hos eldre, kvinner og små pasienter.  Forsiktighet må også utvises hos pasienter med akutt hjerteinfarkt).  Ev. kan det gis verapamil i tillegg for å få ventrikkelfrekvensen  redusert raskere. Senere må det ofte gis et tillegg av verapamil,  diltiazem eller en betareseptorantagonist for å forhindre uønsket  kraftig økning av ventrikkelfrekvensen under anstrengelser.</p><br>		</LI>
		<LI id="i12398"><p id="i12399">Amiodaron som infusjon (se over)  eller peroral metningsdose.</p><br>		</LI>
	</UL>
		</LI>
	</UL>
		</LI>
		<LI id="i12400"><p id="i12401"><strong>Elektrokonvertering av vedvarende atrieflimmer</strong> er  indisert ved symptomgivende atrieflimmer av mindre enn 1&#x2013;2 års varighet  hos pasienter hvor utløsende årsak er behandlet (hypertyreose, klaffefeil).  Bør også overveies hos pasienter med gjennomgåtte tromboemboliske  episoder og atrieflimmer hvor ventrikkelfrekvensen er vanskelig  å redusere med legemidler eller hvor permanent antikoagulasjonsbehandling  er vanskelig å gjennomføre. Et fåtall elektrokonverterte pasienter  har sinusrytme 3&#x2013;12 måneder senere, selv når de har brukt residivprofylaktiske  legemidler. Randomiserte studier, som dog kan kritiseres, har vist  at livskvalitet og overlevelse er minst like god hos dem som får frekvenskontrollerende  legemidler mot sin kroniske flimmer, som hos dem hvor man satser på  å beholde sinusrytmen ved hjelp av gjentatte elektrokonverteringer  og antiarytmika. For mange vil det passe å elektrokonvertere første  gang uten bruk av residivprofylakse, gjenta en neste gang med slik  bruk og så begrense fortsatte konverteringer til de som plages mest til  tross for frekvensreduserende behandling. Praktisk gjennomføring:  Se senere.</p><br><p id="i12402">Stabile pasienter som har fått  omslag til sinusrytme, kan skrives ut etter 3&#x2013;4 timer. Pasienter  hvor det startes profylakse med antiarytmika etterpå, bør beholdes  på sykehus med rytmeovervåking til neste dag.</p><br>		</LI>
		<LI id="i12403"><p id="i12404"><strong>Profylakse mot nye anfall av paroksystisk atrieflimmer  eller mot residiv av vedvarende atrieflimmer.</strong> Pasienter med  hyppige og plagsomme anfall av atrieflimmer bør settes på medikamentell  profylakse. Det samme gjelder pasienter som en eller flere ganger  har fått flimmerresidiv etter konvertering når det regnes som viktig  å beholde sinusrytmen.</p><br><p id="i12405">Hos noen pasienter utløses atrieflimmer  av sterkt fysisk eller psykisk stress. Hos disse er adrenerg betareseptorblokade  ofte vellykket. Noen mener at betareseptorantagonist bør være første  behandlingsvalg også ellers, selv om effekten er moderat, fordi  det er liten risiko for alvorlige bivirkninger. Hos de som får anfall  i hvile eller om natten (vagalt utløste anfall), er betareseptorblokade  kontraindisert.</p><br><p id="i12406">Hos pasienter uten organisk hjertesykdom  kan også flekainid være førstevalg (dosering 50&#x2013;100 mg <Spesfont Font = "Symbol">x</Spesfont> 2, ev. depottablett 200 mg <Spesfont Font = "Symbol">x</Spesfont> 1, ev. høyere, veiledet av plasmakonsentrasjonen).  EKG kontrolleres (QRS-breddeøkning) og 24-timers registrering anbefales  for å avdekke ev. proarytmier. Noen pasienter blir kvitt sin flimmer  når de bruker flekainid, men får i stedet atrieflutter. Atriefrekvensen  er da bremset ned mot 200/minutt av legemidlet, men overledes ikke  sjelden 1:1. Hvis dette har skjedd, må en skifte legemiddel eller  legge til en liten dose kalsiumantagonist eller betareseptorantagonist  som profylakse mot denne proarytmiske effekten. Noen foretrekker  alltid slik kombinasjon ved flekainid per os hos flimmerpasienter.  Alternativ profylakse er sotalol 80&#x2013;160 mg <Spesfont Font = "Symbol">x</Spesfont> 2 (iblant  høyere). Hos pasienter med hjertesvikt, manglende effekt eller bivirkninger  av disse legemidlene, kan amiodaron 100&#x2013;200 mg daglig forsøkes (høyere  dose de første ukene). Hos pasienter uten manifest hjertesvikt er  dronedaron 400 mg <Spesfont Font = "Symbol">x</Spesfont> 2 et godt  alternativ.</p><br><p id="i12407">Pasienter med symptomgivende bradykard  atrieflimmer som ikke skyldes legemidler, eller takykardi under  flimmerepisodene og sinus arrest ved omslag («takybradysyndrom») bør  henvises til spesialist eller sykehus. Som regel trengs permanent  pacemakerbehandling, ev. kombinert med legemidler.</p><br>		</LI>
		<LI id="i12408"><p id="i12409"><strong>«Kurativ»  flimmerbehandling.</strong> Mange anfall med atrieflimmer starter med  ekstrasystoler fra muskelfibre i lungevenene nær innmunningen i  venstre atrium. Kateterablasjon kan isolere venene og ved det forhindre  flimmeren. Inngrepet er teknisk krevende og kan medføre komplikasjoner  som hjertetamponade, tromboembolisme og øsofagusskade. Derfor tilbys  det fortrinnsvis til yngre pasienter med betydelige plager og utilstrekkelig effekt  av legemiddelbehandling. Suksessraten er 70&#x2013;90 %, men ofte har pasienten  da vært gjennom to eller flere inngrep. Mange trenger dessuten fortsatt  flimmerforebyggende medisin. Gjennom årene har enkelte flimmerpasienter  blitt operert med labyrintkirurgi («maze-operasjon») i atriene med  overraskende godt resultat. Dette er større hjerteoperasjoner. De  beste indikasjoner er hos de hjertesviktpasientene som absolutt  ikke tåler å ha flimmer, og pasienter som har flimmer og skal til  ventilkirurgi. Suksessratene i disse tilfeller er ikke fastslått.</p><br>		</LI>
		<LI id="i12410"><p id="i12411"><strong>Tromboembolisme: Profylakse hos pasienter med  paroksystisk eller vedvarende atrieflimmer.</strong> Også ved paroksystisk  atrieflimmer skal antikoagulasjonsbehandling vurderes. Indikasjonene  er som for den kroniske.</p><br>		</LI>
	</OL>
</div><div id="i12412" class="tone"><h5  id="i12413"><strong>Legemiddelomtaler  og preparater, </strong>se:</h5>

<p class="tonea"><p id="i12414"> <a id="aSeksjon2X" class="xref" href="../L/L8.2.htm" title="Kryssreferanse">L8.2 Adrenerge betareseptorantagonister</a>.</p></p>
<p class="tonea"><p id="i12415"> <a id="aSeksjon4X#i65978" class="xref" href="../L/L8.12.htm#i65978" title="Kryssreferanse">L8.12.5.1 Amiodaron</a>.</p></p>
<p class="tonea"><p id="i12416"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a>.</p></p>
<p class="tonea"><p id="i12417"> <a id="aSeksjon4X#i61836" class="xref" href="../L/L8.2.htm#i61836" title="Kryssreferanse">L8.2.2.1 Atenolol</a>.</p></p>
<p class="tonea"><p id="i12418"> <a id="aSeksjon3X#i65549" class="xref" href="../L/L8.10.htm#i65549" title="Kryssreferanse">L8.10.1 Digitalisglykosider</a>.</p></p>
<p class="tonea"><p id="i12419"> <a id="aSeksjon4X#i65604" class="xref" href="../L/L8.10.htm#i65604" title="Kryssreferanse">L8.10.1.1 Digitoksin</a>.</p></p>
<p class="tonea"><p id="i12420"> <a id="aSeksjon4X#i63006" class="xref" href="../L/L8.5.htm#i63006" title="Kryssreferanse">L8.5.2.1 Diltiazem</a>.</p></p>
<p class="tonea"><p id="i12421"> <a id="aSeksjon4X#i66061" class="xref" href="../L/L8.12.htm#i66061" title="Kryssreferanse">L8.12.5.2 Dronedaron</a></p></p>
<p class="tonea"><p id="i12422"> <a id="aSeksjon4X#i65894" class="xref" href="../L/L8.12.htm#i65894" title="Kryssreferanse">L8.12.3.1 Flekainid</a>.</p></p>
<p class="tonea"><p id="i12423"> <a id="aSeksjon4X#i49848" class="xref" href="../L/L4.5.htm#i49848" title="Kryssreferanse">L4.5.1.2 Fraksjonerte  (lavmolekylære) hepariner</a></p></p>
<p class="tonea"><p id="i12424"> <a id="aSeksjon4X#i66106" class="xref" href="../L/L8.12.htm#i66106" title="Kryssreferanse">L8.12.5.3 Ibutilid</a>.</p></p>
<p class="tonea"><p id="i12425"> <a id="aSeksjon2X" class="xref" href="../L/L8.5.htm" title="Kryssreferanse">L8.5 Kalsiumantagonister</a>.</p></p>
<p class="tonea"><p id="i12426"> <a id="aSeksjon4X#i62031" class="xref" href="../L/L8.2.htm#i62031" title="Kryssreferanse">L8.2.2.5 Metoprolol</a>.</p></p>
<p class="tonea"><p id="i12427"> <a id="aSeksjon4X#i61698" class="xref" href="../L/L8.2.htm#i61698" title="Kryssreferanse">L8.2.1.2 Sotalol</a>.</p></p>
<p class="tonea"><p id="i12428"> <a id="aSeksjon4X#i63069" class="xref" href="../L/L8.5.htm#i63069" title="Kryssreferanse">L8.5.3.1 Verapamil</a>.</p></p>
<p class="tonea"><p id="i12429"> <a id="aSeksjon4X#i50495" class="xref" href="../L/L4.5.htm#i50495" title="Kryssreferanse">L4.5.6.1 Warfarin</a>.</p></p></div></div><div id="i12430" class="seksjon8"><h5  id="i12431">T8.4.1.2.5&nbsp;Paroksystisk atrieflutter</h5>
<div id="i242617" class="revidert">
<p class="reviderta"><p id="i242618">Publisert: 20.06.2010</p></p></div><div id="i12432" class="def"><h5  id="i12433">Etiologi</h5>

<p class="defa"><p id="i12434">Risikofaktorene  for flutter tilsvarer de for atrieflimmer, men ved flutter er det  oftere underliggende hjertesykdom. De regelmessige flutterbølgene  skyldes en veldefinert arytmikrets rundt trikuspidalringen eller  andre elektrisk ikke-ledende strukturer.</p></p></div><div id="i12435" class="def"><h5  id="i12436">Behandling</h5>

<p class="defa"><p id="i12437">Konvertering av  flutter med vanlige legemidler lykkes sjelden, men ibutilid i.v. kuperer  opptil 75 % av relativt nyoppståtte flutteranfall (0,01 mg/kg, maksimalt  1 mg, gitt over ti minutter, ev. gjentatt etter ti minutter). Ibutilid  forlenger aksjonspotensialene (og derved QT-tiden) og kan derfor  gi proarytmier i form av polymorf ventrikkeltakykardi hos så mange  som 5 %. Midlet skal derfor bare brukes hos pasienter som hverken  har lang QT-tid eller bruker andre legemidler som kan forlenge QT-tiden.  De må ha normal s-kalium, ikke mangle magnesium og overvåkes i minimum  fire timer inntil QT-tiden igjen er blitt normal. Ved proarytmisk  torsades de pointes-ventrikkeltakykardi gis magnesium 8 mmol i.v.  og om nødvendig, rask pacing eller isoprenalininfusjon.</p></p>
<p class="defa"><p id="i12438">Flekainid i.v.  bryter av og til en atrieflutter. Midlet kan imidlertid bremse flutteren  slik at en opprinnelig 2:1 overledet flutter kan passere ublokkert  gjennom AV-knuten og gi en meget rask ventrikkelaksjon. Hvis pasienten  ikke står på betareseptorantagonist, verapamil eller digitalis på  forhånd, kan en liten dose verapamil i.v. (2,5 mg) forebygge dette  før flekainid gis.</p></p>
<p class="defa"><p id="i12439">Flutter er også  ofte lett å konvertere ved kortvarig rask atriestimulering («burst-pacing»)  i øsofagus via en temporær atrieelektrode eller ved programmering  av en implantert pacemaker. Ved elektrokonvertering er som regel  50 joule tilstrekkelig.</p></p>
<p class="defa"><p id="i12440">Ubehandlet er ventrikkelfrekvensen  ofte rask (150 per minutt ved 2:1 AV-blokk). Overledningen kan bremses  med kalsiumantagonist eller betareseptorblokade, men det er vanskelig  å oppnå god frekvenskontroll ved anstrengelse, slik at ablasjon  bør vurderes ved kronisk flutter. Suksessraten er høy.</p></p></div><div id="i12441" class="tone"><h5  id="i12442"><strong>Legemiddelomtaler  og preparater,</strong> se:</h5>

<p class="tonea"><p id="i12443"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a></p></p>
<p class="tonea"><p id="i12444"> <a id="aSeksjon4X#i82921" class="xref" href="../L/L23.5.htm#i82921" title="Kryssreferanse">L23.5.2.1 Elektrolyttkonsentrater</a>.</p></p>
<p class="tonea"><p id="i12445"> <a id="aSeksjon4X#i65894" class="xref" href="../L/L8.12.htm#i65894" title="Kryssreferanse">L8.12.3.1 Flekainid</a>.</p></p>
<p class="tonea"><p id="i12446"> <a id="aSeksjon4X#i66106" class="xref" href="../L/L8.12.htm#i66106" title="Kryssreferanse">L8.12.5.3 Ibutilid</a>.</p></p>
<p class="tonea"><p id="i12447"> <a id="aSeksjon4X#i65505" class="xref" href="../L/L8.9.htm#i65505" title="Kryssreferanse">L8.9.2.4 Isoprenalin</a>.</p></p>
<p class="tonea"><p id="i12448"> <a id="aSeksjon4X#i63069" class="xref" href="../L/L8.5.htm#i63069" title="Kryssreferanse">L8.5.3.1 Verapamil</a>.</p></p></div></div></div></div><div id="i12449" class="seksjon3"><h3  id="i12450">T8.4.2&nbsp;Ventrikulære arytmier</h3>
<div id="i239119" class="revidert">
<p class="reviderta"><p id="i239120">Publisert: 20.06.2010</p></p></div><div id="i12451" class="def"><h5  id="i12452">Behandling</h5>

<p class="defa"><p id="i12453">Behandling av akutte  ventrikulære arytmier ved hjerteinfarkt, se  <a id="aSeksjon4X#i12025" class="ref" href="../T/T8.3.htm#i12025" title="Rytme&#x2011; og ledningsforstyrrelser">Rytme&#x2011; og ledningsforstyrrelser</a>.</p></p>	<OL>
		<LI id="i12455"><p id="i12456"><strong>Ventrikulær ekstrasystoli</strong> skal vanligvis  ikke behandles. Hvis ekstrasystolien øker ved anstrengelser eller  er sjenerende, kan en betareseptorantagonist forsøkes, likeså hvis  den opptrer etter hjerteinfarkt. Justér ev. elektrolyttforstyrrelser,  unngå digitalistoksisitet og forsøk ACE-hemmer eller angiotensin  II-blokker hvis det kan foreligge hjertesvikt.</p><br>		</LI>
		<LI id="i12457"><p id="i12458"><strong>Idiopatisk paroksystisk ventrikkeltakykardi</strong> sees  av og til hos yngre uten organisk hjertesykdom. Prognosen med hensyn  til overlevelse er god, men pasienten bør henvises til spesialistvurdering,  bl.a. med ekkokardiografi. Betareseptorantagonist eller verapamil pleier  å forebygge anfallene, men kateterablasjon etter elektrofysiologisk  kartlegging er et godt alternativ.</p><br>		</LI>
		<LI id="i12459"><p id="i12460"><strong>Ventrikkeltakykardi</strong> hos pasienter med  kjent hjertesykdom (koronarsykdom, mitralklaffefeil, kardiomyopati)  vil vanligvis bli behandlet med R-synkront likestrømsstøt i narkose,  især ved rask rytme og ustabil pasient. Rask pacing gjennom en midlertidig pacemakerelektrode  er et godt alternativ hos den sirkulatorisk stabile pasienten. Lidokaininfusjon  har liten hensikt hvis det ikke foreligger akutt infarkt. Infusjon  med amiodaron (se over under atrieflimmer) kan forsøkes for å konvertere  takykardien og for å stabilisere sinusrytmen etter ev. residiv.  Polymorf ventrikkeltakykardi (torsades de pointes hvis QT-tiden  er lang og QRS-amplityde og polaritet veksler) skyldes ofte proarytmi (ibutilid,  sotalol, erytromycin, metadon m.fl. Se liste på www.torsades.org),  og behandles med seponering av suspekt utløser, korrigering av ev.  elektrolyttforstyrrelser, magnesiuminfusjon (8 mmol) og ev. rask  ventrikkelpacing (f.eks. 120/minutt). Genetisk testing kan ofte  avdekke mutasjoner som kan forklare spontant eller iatrogent forlenget  QT-tid.</p><br><p id="i12461"> Ventrikkeltakykardi  hos pasienter med underliggende hjertesykdom, og ventrikkelflimmer  uten klart utløsende årsak har alvorlig prognose med stor fremtidig risiko  for plutselig arytmidød. Hjertets sirkulasjon og arbeid må gjøres  optimalt med PCI eller kirurgi (koronarkirurgi, aneurismektomi,  ventilprotese, arytmikirurgi) og sviktbehandling. Hvis mulig bør  arytmimekanismen fjernes med kateterablasjon. Sotalol og amiodaron  kan gi en viss beskyttelse mot plutselig død, men en rekke studier  har vist at best resultat oppnås med implantasjon av automatisk  defibrillator. Den hyppige forekomst av bivirkninger ved bruk av  amiodaron må også tas med i vurderingen, likeledes risikoen for  å utløse eller forverre hjertesvikt ved bruk av sotalol.</p><br><p id="i12462">Klasse I antiarytmika som flekainid  og disopyramid kan forebygge ventrikulære arytmier. De gir imidlertid  hyppige og plagsomme bivirkninger, kan selv utløse livstruende proarytmier  og bør som regel ikke gis ved strukturell hjertesykdom. Amiodaron  bedrer leveutsiktene hos hjertesyke som har stor fare for plutselig  død, men høyrisikopasienter er best tjent med å ha en innoperert  ICD som automatisk kan avbryte ventrikkeltakykardi eller flimmer.  Svakheten er at en ICD først griper inn når den maligne arytmi er  der, og pasientene trenger som regel legemidler i tillegg for å  redusere antall arytmiepisoder.</p><br>		</LI>
	</OL>
</div><div id="i12463" class="def"><h5  id="i12464"><strong>Ventrikkelflimmer</strong></h5>

<p class="defa"><p id="i12465">Akutt behandling,  se hjerteinfarkt  <a id="aSeksjon4X#i12091" class="ref" href="../T/T8.3.htm#i12091" title="Ventrikkelflimmer">Ventrikkelflimmer</a>.</p></p></div><div id="i12466" class="tone"><h5  id="i12467"><strong>Legemiddelomtaler  og preparater,</strong> se:</h5>

<p class="tonea"><p id="i12468"> <a id="aSeksjon2X" class="xref" href="../L/L8.2.htm" title="Kryssreferanse">L8.2 Adrenerge betareseptorantagonister</a>.</p></p>
<p class="tonea"><p id="i12469"> <a id="aSeksjon4X#i65978" class="xref" href="../L/L8.12.htm#i65978" title="Kryssreferanse">L8.12.5.1 Amiodaron</a>.</p></p>
<p class="tonea"><p id="i12470"> <a id="aSeksjon3X#i63167" class="xref" href="../L/L8.6.htm#i63167" title="Kryssreferanse">L8.6.1 Angiotensinkonverterende  enzymhemmere</a>.</p></p>
<p class="tonea"><p id="i12471"> <a id="aSeksjon2X" class="xref" href="../L/L8.12.htm" title="Kryssreferanse">L8.12 Antiarytmika</a>.</p></p>
<p class="tonea"><p id="i12472"> <a id="aSeksjon3X#i65549" class="xref" href="../L/L8.10.htm#i65549" title="Kryssreferanse">L8.10.1 Digitalisglykosider</a>.</p></p>
<p class="tonea"><p id="i12473"> <a id="aSeksjon4X#i65746" class="xref" href="../L/L8.12.htm#i65746" title="Kryssreferanse">L8.12.1.1 Disopyramid</a>.</p></p>
<p class="tonea"><p id="i12474"> <a id="aSeksjon4X#i65894" class="xref" href="../L/L8.12.htm#i65894" title="Kryssreferanse">L8.12.3.1 Flekainid</a>.</p></p>
<p class="tonea"><p id="i12475"> <a id="aSeksjon4X#i61698" class="xref" href="../L/L8.2.htm#i61698" title="Kryssreferanse">L8.2.1.2 Sotalol</a>.</p></p>
<p class="tonea"><p id="i12476"> <a id="aSeksjon3X#i60905" class="xref" href="../L/L8.1.htm#i60905" title="Kryssreferanse">L8.1.1 Tiazider</a>.</p></p>
<p class="tonea"><p id="i12477"> <a id="aSeksjon4X#i63069" class="xref" href="../L/L8.5.htm#i63069" title="Kryssreferanse">L8.5.3.1 Verapamil</a>.</p></p></div></div><div id="i12478" class="seksjon3"><h3  id="i12479">T8.4.3&nbsp;Blokk  og ledningsforstyrrelser</h3>
<div id="i239121" class="revidert">
<p class="reviderta"><p id="i239122">Publisert: 20.06.2010</p></p></div><div id="i12480" class="def"><h5  id="i12481">Behandling</h5>

<p class="defa">&nbsp;</p>	<OL>
		<LI id="i12484"><p id="i12485"><strong>Sinusbradykardi  og sinusarytmi</strong> er  vanlige, tilfeldige funn hos unge hjertefriske individer og skal  ikke behandles.</p><br>		</LI>
		<LI id="i12486"><p id="i12487"><strong>Sino-atrialt blokk</strong> (SA-blokk) kan forekomme hos  hjertefriske, men opptrer oftest hos middelaldrende og eldre som  ledd i en degenerativ sinusknutesykdom. Hvis det ikke gir symptomer,  bør behandling ikke gis. De vanligste symptomene er svimmelhet og  synkope. Legemidler med atropineffekt eller adrenerg virkning er  lite effektive, så ved symptomer bør permanent pacemakerbehandling  overveies.</p><br>		</LI>
		<LI id="i12488"><p id="i12489"><strong>AV-blokk:</strong> AV-blokk  grad I skal normalt ikke behandles, grad II bare hvis det gir bradykardisymptomer.  Pasienter med AV-blokk grad II&#x2013;III, bradykardi og synkope (Adams&#x2013;Stokes  anfall) bør få permanent pacemakerbehandling. Implantasjon er lite belastende  selv for skrøpelige pasienter. Risikoen for tidlig død reduseres,  og behandlingen har god symptomatisk effekt.</p><br>		</LI>
		<LI id="i12490"><p id="i12491"><strong>Takybradykardisyndrom</strong> karakteriseres både  av svimmelhet og synkopetendens pga. sinusbradykardi eller SA&#x2011;blokk,  og anfall med supraventrikulær takykardi. Kombinasjon av pacemakerbehandling  og antiarytmika eller kateterablasjon er derfor ofte nødvendig.</p><br>		</LI>
	</OL>
</div><div id="i12492" class="tone-kilde"><h6  id="i12493">Kilde</h6>

<p class="tone-kildea"><p id="i12494">Hjertearytmier  <a id="aSeksjon1X11320" class="ref" href="../T/T8.htm#i1392711320" title="Hjertearytmier">Hjertearytmier</a>.</p></p></div></div></div></article></section>
</div>
</div>

</body>
</html>