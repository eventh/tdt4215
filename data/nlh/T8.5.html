<!DOCTYPE html>
<html lang="no">
<head>
	<title>Norsk legemiddelh&aring;ndbok - T8.5</title>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">

<nav><div id="menu"><ul>
<li><a href="T8.5.htm#i12497">T8.5.1&nbsp;Elektrokonvertering</a>
</li><li><a href="T8.5.htm#i12514">T8.5.2&nbsp;Kateterablasjon</a>
</li><li><a href="T8.5.htm#i12522">T8.5.3&nbsp;Pacemakerbehandling</a>
</li><li><a href="T8.5.htm#i12533">T8.5.4&nbsp;Automatisk implanterbar defibrillator</a>
</li></ul></div>
</nav>
<article id="content" >
<div id="i12495" class="seksjon2"><h2  id="i12496">T8.5&nbsp;Elektrisk arytmibehandling</h2>
<div id="i238369" class="revidert">
<p class="reviderta"><p id="i238370">Publisert: 20.06.2010</p></p></div><div id="i12497" class="seksjon3"><h3  id="i12498">T8.5.1&nbsp;Elektrokonvertering</h3>
<div id="i239123" class="revidert">
<p class="reviderta"><p id="i239124">Publisert: 20.06.2010</p></p></div><div id="i12499" class="def"><h5  id="i12500">Generelt</h5>

<p class="defa"><p id="i12501">Likestrømssjokk  gis med en energimengde på 50&#x2013;360 joule gjennom brystveggen.</p></p></div><div id="i12502" class="def"><h5  id="i12503">Indikasjoner</h5>

<p class="defa"><p id="i12504">Ventrikkelflimmer.  Som primærbehandling ved supraventrikulær og ventrikulær takykardi  hvis legemiddelbehandling ikke gir sinusrytme. Nyoppstått (mindre  enn 2 døgn) atrieflimmer/&#x2013;flutter hvis ikke legemidler (flekainid,  ibutilid, ev. amiodaron) har gitt omslag. Vedvarende atrieflimmer  med rask ventrikkelfrekvens, men da bør pasienten ha vært adekvat  antikoagulasjonsbehandlet i minst 3 uker (se atrieflimmer  <a id="aSeksjon8X#i12400" class="ref" href="../T/T8.4.htm#i12400" title="Elektrokonvertering av vedvarende atrieflimmer er  indisert ved symptomgivende atrieflimmer av mindre enn 1&#x2013;2 års varighet  hos pasienter hvor utløsende årsak er behandlet (hypertyreose, klaffefeil).  Bør også overveies hos pasienter med gjennomgåtte tromboemboliske  episoder og atrieflimmer hvor ventrikkelfrekvensen er vanskelig  å redusere med legemidler eller hvor permanent antikoagulasjonsbehandling  er vanskelig å gjennomføre. Et fåtall elektrokonverterte pasienter  har sinusrytme 3&#x2013;12 måneder senere, selv når de har brukt residivprofylaktiske  legemidler. Randomiserte studier, som dog kan kritiseres, har vist  at livskvalitet og overlevelse er minst like god hos dem som får frekvenskontrollerende  legemidler mot sin kroniske flimmer, som hos dem hvor man satser på  å beholde sinusrytmen ved hjelp av gjentatte elektrokonverteringer  og antiarytmika. For mange vil det passe å elektrokonvertere første  gang uten bruk av residivprofylakse, gjenta en neste gang med slik  bruk og så begrense fortsatte konverteringer til de som plages mest til  tross for frekvensreduserende behandling. Praktisk gjennomføring:  Se senere.">Elektrokonvertering av vedvarende atrieflimmer er  indisert ved symptomgivende atrieflimmer av mindre enn 1&#x2013;2 års varighet  hos pasienter hvor utløsende årsak er behandlet (hypertyreose, klaffefeil).  Bør også overveies hos pasienter med gjennomgåtte tromboemboliske  episoder og atrieflimmer hvor ventrikkelfrekvensen er vanskelig  å redusere med legemidler eller hvor permanent antikoagulasjonsbehandling  er vanskelig å gjennomføre. Et fåtall elektrokonverterte pasienter  har sinusrytme 3&#x2013;12 måneder senere, selv når de har brukt residivprofylaktiske  legemidler. Randomiserte studier, som dog kan kritiseres, har vist  at livskvalitet og overlevelse er minst like god hos dem som får frekvenskontrollerende  legemidler mot sin kroniske flimmer, som hos dem hvor man satser på  å beholde sinusrytmen ved hjelp av gjentatte elektrokonverteringer  og antiarytmika. For mange vil det passe å elektrokonvertere første  gang uten bruk av residivprofylakse, gjenta en neste gang med slik  bruk og så begrense fortsatte konverteringer til de som plages mest til  tross for frekvensreduserende behandling. Praktisk gjennomføring:  Se senere.</a>).</p></p></div><div id="i12505" class="def"><h5  id="i12506">Gjennomføring</h5>

<p class="defa"><p id="i12507">Unntatt  i nødssituasjoner må elektrokonvertering foretas på fastende pasient under  kortvarig anestesi, med R-synkrone støt med effekt som starter på  50 joule ved flutter, 50&#x2013;100 joule ved ventrikkeltakykardi og 200 joule  ved atrieflimmer. Økning av energien opptil 360 joule ved mislykkede  støt. Press på elektrodeplatene øker suksessraten. Konvensjonell  elektrodeplassering er basis&#x2013;apeks, men anteroposteriør plassering  av kondensatorplatene gir litt større suksessrate ved atrieflimmer.  Slik plassering bør også brukes hos pasienter med pacemaker eller  defibrillator fordi strømgjennomgangen på tvers av elektroden ikke  gir induksjonsstrøm som kan skade vevet ved elektrodetuppen og gi  pacesvikt. Det er viktig å overvåke rytmen under og etter elektrokonvertering  av atrieflimmer fordi strategien blir forskjellig ved umiddelbart  residiv (gjenta etter forbehandling med flekainid, sotalol eller  amiodaron), og mislykket konvertering (øke støtenergien, gjenta  etter ibutilid i.v.).</p></p></div><div id="i12508" class="def"><h5  id="i12509">Komplikasjoner</h5>

<p class="defa"><p id="i12510">Ventrikkelflimmer,  asystole, arteriell embolisme og brannskader (dårlig elektrisk  kontakt), skade av permanent pacemakerledning.</p></p></div><div id="i12511" class="def"><h5  id="i12512">Kontraindikasjoner/forsiktighetsregler</h5>

<p class="defa"><p id="i12513">Uoperert mitralstenose,  ubehandlet tyreotoksikose og mistanke om digitalisoverdosering.  Husk anteroposteriør plassering av kondensatorplatene hos pacemakerpasienter.</p></p></div></div><div id="i12514" class="seksjon3"><h3  id="i12515">T8.5.2&nbsp;Kateterablasjon</h3>
<div id="i239125" class="revidert">
<p class="reviderta"><p id="i239126">Publisert: 20.06.2010</p></p></div><div id="i12516" class="def"><h5  id="i12517">Generelt</h5>

<p class="defa"><p id="i12518">Ødeleggelse av  intrakardiale ledningsbaner eller arytmifoki gjennom intrakardialt elektrodekateter  ved hjelp av lokal oppvarming med radiofrekvensbølger, eller frysing.</p></p></div><div id="i12519" class="def"><h5  id="i12520">Indikasjoner</h5>

<p class="defa"><p id="i12521">Hos pasienter med  plagsom paroksystisk eller permanent takykardi uten effekt av antiarytmika  eller hvor slik behandling foretrekkes fremfor langvarig legemiddelprofylakse (bl.a.  pga. bivirkninger). Dette krever nøyaktig invasiv elektrofysiologisk  utredning i spesialavdeling.</p></p></div></div><div id="i12522" class="seksjon3"><h3  id="i12523">T8.5.3&nbsp;Pacemakerbehandling</h3>
<div id="i239127" class="revidert">
<p class="reviderta"><p id="i239128">Publisert: 20.06.2010</p></p></div><div id="i12524" class="def"><h5  id="i12525">Indikasjoner</h5>

<p class="defa"><p id="i12526">AV&#x2011;blokk, syk sinusknute  eller atrieflimmer med symptomgivende bradykardi (synkope, svimmelhet,  hjertesvikt, asteni). Generelt gjelder at atriet skal stimuleres  hvis det er blokk eller bradykardi her. Hvis ventriklene skal stimuleres,  bør det være atriesynkront (fysiologisk) så sant det ikke er atrieflimmer.  Alle pacemakerpasienter skal ha fast kontrollopplegg ved en pacemakerklinikk.  Biventrikkelpacing (resynkroniseringsbehandling, CRT) er aktuelt  ved hjertesvikt og venstre grenblokk.</p></p></div><div id="i12527" class="def"><h5  id="i12528">Komplikasjoner</h5>

<p class="defa"><p id="i12529">Elektrodeperforasjon  eller dislokasjon (særlig første måned etter implantasjon), infeksjon  i pacemakerlommen, trykknekrose av huden, elektrodebrudd. Elektronikkfeil  er sjelden. Alvorlig ventrikulær arytmi kan opptre, spesielt ved  feilfunksjon. Bradykardi og svimmelhet pga. muskelpotensialer  som hemmer pacemakeren. Svimmelhet kan av og til også skyldes intermitterende  ventrikkelpacing som gir blodtrykksfall (pacemaker&#x2011;syndrom).</p></p></div><div id="i12530" class="def"><h5  id="i12531">Kontroller</h5>

<p class="defa"><p id="i12532">Moderne pacemakere  er meget driftssikre med en forventet funksjonstid på 6&#x2013;15 år. Teknisk  kontroll med programmering av pacemakerfunksjonen krever spesialutstyr.  Etter det første året etter implantasjon er det som regel tilstrekkelig  med kontroll en gang i året eller sjeldnere.</p></p></div></div><div id="i12533" class="seksjon3"><h3  id="i12534">T8.5.4&nbsp;Automatisk implanterbar defibrillator</h3>
<div id="i239129" class="revidert">
<p class="reviderta"><p id="i239130">Publisert: 20.06.2010</p></p></div><div id="i12535" class="sub4"><h4  id="i12536">(ICD)</h4>
<div id="i12537" class="def"><h5  id="i12538">Indikasjoner</h5>

<p class="defa"><p id="i12539">Pasienter med alvorlig  ventrikulær arytmitendens som ikke kan korrigeres med kirurgi, kateterablasjon  eller legemidler, kan få implantert en defibrillator som automatisk  kan detektere og elektrokonvertere ventrikkeltakykardi eller ventrikkelflimmer.  En slik «<strong>i</strong>mplantable <strong>c</strong>ardioverter <strong>d</strong>efibrillator»  (ICD) gir også ventrikkelpacing ved bradykardi (viktig ved asystole  eller blokk etter defibrillering). Tokammersystem med både atrie-  og ventrikkelelektrode er nå vanlig, og ofte brukes synkronstimulering  av begge hjertekamre. Elektroden(e) plasseres transvenøst og apparatet  plasseres som en pacemaker infraklavikulært. Funksjonstiden til  defibrillatoren er 5&#x2013;8 år, og utstyret er dyrt. Sammenlignet med  annen livreddende behandling er den likevel kostnadseffektiv. Også  primærprofylaktisk indikasjon anvendes hos pasienter med svært høy  risiko for ventrikkelflimmer. Denne bruksmåten øker i omfang. En  kombinert ICD og resynkroniserende biventrikkelpacemaker brukes  i enkelte tilfeller med svikt og stor fare for arytmi.</p></p></div></div></div></div></article></section>
</div>
</div>

</body>
</html>